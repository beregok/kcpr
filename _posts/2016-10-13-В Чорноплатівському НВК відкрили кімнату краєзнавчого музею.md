---
layout: post
current: post
cover: photos/2016-10-13/cpr-2016-10-13-1.jpg
navigation: True
title: В Чорноплатівському НВК відкрили кімнату краєзнавчого музею
date: 2016-10-13 00:00:00
tags: Новини
class: post-template
subclass: 'post tag-news'
images:
  - image: photos/2016-10-13/cpr-2016-10-13-1.jpg
author: cpr
---

13 жовтня в оновленному приміщенні початкової школи Чорноплатівського НВК відкрили кімнату краєзнавчого музею. У заході взяли участь почесні гості – заступник голови РДА Тетяна Шерудило, начальник відділу освіти району Олена Бохан, а також Сергій Змисля, директор ремонтно-будівельного підприємства «Серго», працівники якого завершують капітальний ремонт будинку початкової школи.

Тетяна Шерудило відзначила важливість того, що в Чорноплатовому зберігають традиції, поважають своїх земляків-попередників та історію рідного краю. Адже у відновленному приміщенні музею з’явились нові стенди про «Героїв АТО, які серед нас», «Сьогодення Присеймівського краю», «Природу нашого краю», «Другу світові війну» та «Наш край у ХІХ сторіччі», «Героїчних земляків, вчителів Чорноплатівської школи» і, зокрема, почесного громадянина Конотопського району Василя Григоровича Кременя, який є випускником Чорноплатівської середньої школи 1965р., а нині – президентом Національної академії педагогічних наук України. Тетяна Миколаївна також подякувала педагогам за те, що надають знання майбутньому поколінню, батькам за їх небайдужість і допомогу в проведенні ремонту школи,  директору підприємства «Серго» Сергію Змислі за те, що працівники його фірми вже виконали більшість внутрішніх робіт з капітального ремонту цієї будівлі закладу освіти, якій близько 100 років. Завдяки цьому зараз діти навчаються в комфортних умовах – оновлене приміщення тепло обігрівається, вже завершено роботи з встановлення внутрішнього санвузлу, приміщення закладу має охайний внутрішній та зовнішній вигляд. І напередодні Дня захисника України привітала майбутніх мужніх воїнів з цим святом. З теплими словами до школярів звернулися також Олена Бохан, Сергій Змисля та директор Чорноплатівського НВК Станіслав Карачун. Діти оплисками дякували гостям за організацію і участь у відновленні їх навчального закладу.

У той час, коли інші класи приступили до навчання, вчитель ІІ класу Валентина Могила коротко ознайомила своїх подопічних з куточком народознавства в музейній кімнаті,  де зібрані предмети давнього народного ужитку та побуту, виготовлені з дерева: гребінка, коромисло, корито, старовинна прядка, ткацьке начіння – човник, рубель. Також тут є: прилад для печі – хватка, праска, миски та глечики з глини; характерний для односельців одяг – вишиванки, спідниці, безрукавки; рушники тощо. Огороджує куточок – пліт обо ліса – огорожа, зплетена з лози.

Також гості поцікавились тим, як проводяться уроки в початкових класах навчального закладу та оглянули зовні будівлю, капіталний ремонт якої знаходиться у фінальній стадії.