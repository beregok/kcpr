---
layout: post
current: post
cover: photos/2015-12-21/cpr-2015-12-21-1.jpg
navigation: True
title: День Святого Миколая
date: 2015-12-21 00:00:00
tags: Новини
class: post-template
subclass: 'post tag-news'
images:
  - image: photos/2015-12-21/cpr-2015-12-21-1.jpg
  - image: photos/2015-12-21/cpr-2015-12-21-2.jpg
author: cpr
---

**18 грудня 2015 року** **відбулося святкове дійство з нагоди дня Святого Миколая для 112 учнів загальноосвітніх навчальних закладів Конотопського району.** Захід відбувся за підтримки голови  Конотопської районної  державної  адміністрації  Горбенка М.М., голови Конотопської районної ради Боярчука А.В., відділу освіти Конотопської районної державної адміністрації  та директора ДП  «Конотопське лісове господарство» Бута Л.В., який відгукнувся на пропозицію влаштувати  резиденцію Святого Миколая на території господарства.

Захід розпочався у приймальні Святого Миколая, де діти мали змогу особисто  передати свої листи-прохання до Чудотворця та взяти участь у майстер-класі з виготовлення оберегів &#8211; Янголів Добра.

Далі святковий захід продовжився театралізованою виставою «На Святого Миколая зірка палає…». Учасників вітали  казкові герої: Завірюха, чорт  Крутько, Відмуся, лісник Степан, Яринка, Тарасик, лісові ялинки, ангели, зірочки і, звичайно, Святий Миколай. Наприкінці святкового дійства  всі діти отримали солодкі подарунки до свята.

На цьому сюрпризи не закінчилися і діти залюбки взяли участь у  танцювальному флеш-мобі та новорічних конкурсах і розвагах.Залишаючи резиденцію Святого Миколая, діти здійснили захоплюючу екскурсію територією  лісового господарства.

Нехай ця чарівна казка не зникає з нашого життя, а свято Миколая стане днем Милосердя, Добра, Прощення, Любові до ближнього!
