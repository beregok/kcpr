---
layout: post
current: post
cover: photos/2016-11-16/cpr-2016-11-16-5.jpg
navigation: True
title: Виховуємо патріотів
date: 2016-11-16 00:00:00
tags: Новини
class: post-template
subclass: 'post tag-news'
images:
  - image: photos/2016-11-16/cpr-2016-11-16-1.jpg
  - image: photos/2016-11-16/cpr-2016-11-16-2.jpg
  - image: photos/2016-11-16/cpr-2016-11-16-3.jpg
  - image: photos/2016-11-16/cpr-2016-11-16-4.jpg
  - image: photos/2016-11-16/cpr-2016-11-16-5.jpg
author: cpr
---

Нещодавно позашкільники Конотопщини взяли участь в обласному форумі з національно-патріотичного виховання. Не стоїть осторонь цього питання і педагогічний колектив Конотопського районного Центру позашкільної роботи.

З метою активізації творчої діяльності, стимулювання безперервної фахової освіти педагогічних працівників 16 листопада 2016 року на базі Землянського НВК «ЗОШ І-ІІ ст. &#8211; ДНЗ» був проведений семінар «Національно-патріотичне виховання засобами декоративно-ужиткового мистецтва» для керівників гуртків декоративно-ужиткового напрямку.

Педагоги-позашкільники прослухали виступ та переглянули мультимедійну презентацію з досвіду роботи Вегери Н.Ю., керівника гуртка «Виготовлення сувенірів».

Учасники семінару взяли участь у майстер-класі «Виготовлення калини з холодної порцеляни». Під час проведення майстер-класу панувала творча атмосфера. Велике бажання самостійно створити сувенір у національно-патріотичному стилі, змусило присутніх поринути у процес виготовлення калинової гілки &#8211; неперевершеного символу України.

Далі учасники семінару завітали на показ «Еко-моди &#8211; 2017», де була представлена ексклюзивна колекція з природних та вторинних матеріалів. Юні моделі демонстрували неповторне вбрання, яке було виготовлено їх власними руками за допомогою батьків та педагогів. А ідея цієї чудової колекції належала саме керівнику гуртка Вегері Наталії Юріївні. Допомагали втілити цю ідею в життя спонсори, які постійно опікуються проблемами навчального закладу, директор ТОВ АФ «Довіра» Кулішов Д.А. та сільський голова Мозгова Н.М. Звичайно ж, вони завітали на це свято краси та моди, і як усі присутні, були вражені результатом.

Під час підведення підсумків семінару учасники обмінялися думками в рамках окресленої теми, висловили своє враження від побаченого, окреслили плани на майбутнє та прийшли до висновку про пошук нових форм роботи з вихованцями, впровадження нових креативних ідей для виховання справжніх патріотів.

Конотопський районний Центр позашкільної роботи висловлює подяку адміністрації та педагогічному колективу Земляцького НВК та всім учасникам семінару і бажає в подальшій роботі натхнення. Нехай участь у семінарі підніме кожного на нову сходинку майстерності.
