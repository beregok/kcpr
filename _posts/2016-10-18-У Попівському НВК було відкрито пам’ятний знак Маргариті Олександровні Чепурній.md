---
layout: post
current: post
cover: photos/2016-10-18/cpr-2016-10-18-1.jpg
navigation: True
title: У Попівському НВК було відкрито пам’ятний знак Маргариті Олександровні Чепурній
date: 2016-10-18 00:00:00
tags: Новини
class: post-template
subclass: 'post tag-news'
images:
  - image: photos/2016-10-18/cpr-2016-10-18-1.jpg
author: cpr
---

13 жовтня в Попівському НВК «ЗОШ І-ІІІ ст. – ДНЗ» було відкрито пам’ятний знак почесному громадянину Конотопського району, вчителю цього навчального закладу Маргариті Олександровні Чепурній. На урочисте привітання з цією знаковою подією, що відбулось у шкільному музеї, прибули почесні гості &#8211; голова райдержадміністрації Микола Горбенко, випускник цієї школи, голова районної ради Анатолій Боярчук, заступник голови РДА Тетяна Шерудило, начальник відділу освіти району Олена Бохан, Попівський сільський голова Сергій Савченко.

Вкотре учні школи зізнавались як улюбленій вчительці Маргариті Чепурній.

Радо зустрічали гостей винуватиця урочистої події, її колеги-вчителі, та учні навчального закладу на чолі з директором Іриною Забіякою.

З 1955 року Маргарита Чепурна проживає в с. Попівка. У 1960 році закінчила Попівську середню школу із золотою медаллю. Після два роки працювала старшою піонервожатою – як одну з кращих вожатих її було обрано делегатом 19 з’їзду комсомолу України, що проходив у березні 1962 року в м. Київ. Після закінчення Сумського державного педагогічного інституту ім. Макаренка вона повернулась до рідної школи, де з 1967 року почала працювати вчителем англійської мови та історії. З 1989 по 1991 рік була депутатом Верховної Ради СРСР, членом комітету з питань освіти та культури. За успіхі у педагогічній діяльності нагороджена медаллю «Ветеран праці», багатьма грамотами Міністерства освіти України, обласного управління освіти і науки, районного відділу освіти, їй присвоєно звання «Відмінник освіти України».