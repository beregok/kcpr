---
layout: post
current: post
cover: photos/2018-11-01/2018-11-01-2.JPG
navigation: True
title: Новація в позашкіллі - відкриваємо світ
date: 2018-11-01 00:00:00
tags: Новини
class: post-template
subclass: 'post tag-news'
images:
  - image: photos/2018-11-01/2018-11-01-1.JPG
  - image: photos/2018-11-01/2018-11-01-2.JPG
author: vegera
---

Світ не стоїть на місці. З'являються нові технології та винаходи. Позашкільники Конотопщини йдуть у ногу з часом, впроваджуючи в свою роботу різноманітні інновації. Так, навіть не маючи можливості виїхати далеко за межі свого села, просто сидячи за комп’ютером, що підключений до мережі інтернет, вихованці гуртка можуть відвідати будь-яку точку не тільки України, але і всього світу.

Так, в один із днів осінніх канікул для вихованців гуртка декоративно-ужиткового мистецтва на базі Землянського НВК відбулася віртуальна екскурсія до Коломийського музею народного мистецтва Покуття та Гуцульщини. Його колекційні збірки нараховують понад 50 000 експонатів і представляють всі види традиційного народного мистецтва гуцулів та покутян, починаючи з ХVІІ століття до сьогоднішнього часу. Особливо дітям сподобалася зала з традиційними музичними інструментами, де можна було лише одним дотиком змусити звучати кожен із них. Зала за залою, під активну розповідь керівника гуртка, учасники екскурсії все більше пізнавали про народне мистецтво колоритних гуцулів.

Наприкінці заняття кожен учасник висловив свої враження. Вихованці прийшли до висновку, що сучасні технології роблять світ ближчим.

Отже, подорожувати і відкривати світ для себе можна, не виходячи з дому.
