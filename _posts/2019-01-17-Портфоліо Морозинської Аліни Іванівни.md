---
layout: post
current: post
cover: gurtok/brush-strokes.jpg
navigation: True
title: Портфоліо керівника гуртка «Образотворче мистецтво» Морозинської А.І.
date: 2019-01-17 10:00:00
tags: Портфоліо Декоративно-ужитковий
class: post-template
subclass: 'post tag-portfolio'
author: moroz
---

Портфоліо керівника гуртка «Образотворче мистецтво» Морозинської Аліни Іванівни

для участі у ІІ етапі Всеукраїнського конкурсу «Джерело творчості» у номінації «Керівник гуртка-2019»

*Загальні відомості* про учасника Всеукраїнського конкурсу «Джерело творчості» у номінації «Керівник гуртка – 2019»

1. Прізвище, ім’я та по батькові: Морозинська Аліна Іванівна.
2. Дата і місце народження: 18 лютого 1976 року, м.Конотоп,  Сумської області.
3. Повна домашня адреса з поштовим індексом: 41600,  вул. Клубна,  111/96  м.Конотоп, Сумська обл.; телефон: (068) 2477255; e-mail: alina_m_alina@mail.ru

*Характеристика керівника гуртка*

Конотопського районного Центру позашкільної роботи, 1976 року народження Морозинської Аліни Іванівни

Морозинська Аліна Іванівна  працює в Центрі позашкільної роботи на посаді керівника гурткової роботи з 2015 року. Закінчила професійно-технічне училище м. Слов'янська за спеціальністю «живописець».

За період роботи виявила себе як ініціативний, творчий, дисциплінований працівник. Аліна Іванівна є вмілим організатором, тактовним педагогом, безмежно відданим роботі з дітьми. Педагог виявляє високий рівень професійності, творчості, досконало володіє ефективними методиками  виховання і навчання дітей, забезпечує високу результативність та  якість своєї роботи.

Морозинська А.І. має велику практику роботи з дітьми. Вона постійно вдосконалює свою діяльність та вивчає досвід колег. Керівник вміло будує навчально-виховну роботу, проведення індивідуальних та групових занять. Приділяє велику увагу розвитку пізнавальних інтересів учнів. Вихованці підтверджують свою високу майстерність новими здобутками, є постійними учасниками обласних та Міжнародних заходів.

исциплінована, відповідальна, тактовна.   Бере активну участь у громадському житті позашкільного навчального закладу. Користується авторитетом серед колег, батьків та  вихованців.

Начальник відділу освіти                                             М. ВЕРБНЯК

*Автобіографія*

 Я,  Аліна Іванівна Морозинська, народилася 18 лютого 1976 року в м.Конотоп Сумської області. Навчалася у середній школі № 3. Ще змалечку любила творити красу власними руками: постійно щось клеїла, ліпила, малювала, що й стало поштовхом для вибору майбутньої професії. У 1991 році  закінчила школу та переїхала до м. Слов'янськ. Там створила сім'ю, народився мій син.

Закінчивши професійно-технічне училище м. Слов'янська за спеціальністю «живописець», працювала в  Дебальцевській школі мистецтв на посаді «керівник художнього відділення». Страшні події 2014 року змусили мене залишити  домівку. Доля повернула мене на Конотопщину.

З  2015 року  працюю керівником гуртків декоративно-ужиткового та образотворчого мистецтва в Конотопському районному Центрі позашкільної роботи.

Є  особисті досягнення. Оформлення сцени для проведення різноманітних конкурсів, представлення власних робіт на виставках декоративно-вжиткового мистецтва та районних заходах. У 2017 році нагороджена грамотою Департаменту освіти і науки Сумської обласної державної адміністрації та районними відзнаками.

Але найбільшим своїм успіхом вважаю  перемоги  вихованців. Вони є постійними призерами обласного Пленеру художників, обласного конкурсу творчо обдарованих дітей та підлітків «Чарівні барви Сумщини», Всеукраїнської виставки-конкурсу «Український сувенір», постійно діючої виставки творчих здобутків юних майстрів народних ремесел «Знай і люби свій край», обласного фестивалю мистецтв «Перлини нашої душі».

Я відчуваю красу навколишнього світу.  Намагаюся прищепити любов до цієї краси своїм вихованцям.

*Анотація власного досвіду*

«Серце віддаю дітям». Це крилате висловлювання В.О. Сухомлинського відповідає моєму характеру. Я – щаслива людина, бо отримала велике звання «Педагог».

Щаслива, бо відкривши для себе позашкілля, опинилася в іншому світі – світі дітей. І ось я стою перед ними -  життєрадісна, енергійна, в доброму настрої, які б проблеми мене не турбували. Забуваю про всі негаразди, і тільки допитливі оченята, веселий та дотепний гумор, цікаві новини, приємні компліменти з боку вихованців, захоплюючі творчі заняття стають центром життя.

Займатися своєю  улюбленою  справою  із задоволенням - велике щастя. Щастя - ділитися своїми знаннями і бачити захоплення в  очах  своїх вихованців. Доторкаючись до душі маленької людини, намагатися не поранити, не образити, обережно виростити та  допомогти реалізувати себе у житті.

Кожного дня я вчуся бути справжнім наставником.  

Я заходжу у кімнату, бачу своїх вихованців. Що я їм скажу? Як проведу заняття? На траєкторії людського буття – цей відрізок зовсім непомітний. Але кожної хвилини в душі дитини може зародитись справа,  яка стане доленосною в її житті.

Як зацікавити не просто конкретним матеріалом, а творчим  процесом? Як допомогти кожному вихованцю актуалізувати прихований творчий потенціал та природну дитячу допитливість? І, найважливіше, як створити умови для конструктивних взаємовідносин між керівником та вихованцями, співтворчості у дитячому колективі?

Роздуми, пошуки, сумніви… І ось здійснилося! Я знайшла справжній скарб для вчительської вдачі, для гарантованого педагогічного успіху. Цим скарбом виявилася Педагогіка Співтворчості.

З досвіду видатних митців вчительської справи я збираю скарби до своєї педагогічної майстерні. І під сяйвом ідей, досвіду, надбань цих педагогів проходжу мій власний педагогічний  шлях.

Досліджуючи педагогічну спадщину педагогів – гуманістів, опановуючи безмежний простір інноваційного педагогічного пошуку я вчуся бути майстром  своєї справи, бо щиро прагну навчити своїх вихованців справжньої майстерності.  А для цього потрібно відкрити їм шлях до набуття цієї майстерності. Бо, погодьтеся, ми із задоволенням робимо тільки те, що в нас добре виходить. Так, тільки захоплення, тільки радість від пізнання.  Я намагаюся у повній мірі використовувати метод педагогічної підтримки, прислухаючись до заклику Василя Олександровича Сухомлинського: «Успіх! Успіх! Всіма силами домагатися хоча б маленького успіху кожного учня!».

Саме цим й обумовлений вибір методичної проблеми, над якою я працюю, а саме:  «Підвищення мотивації вихованців до пізнання і творчості шляхом впровадження у практику навчально-виховного процесу інноваційних технологій»

Інновації  у моїй роботі  можна  розглядати як результат поєднання процесу навчання і творчості. Суть мого підходу до організації творчої діяльності  з використанням інноваційних технологій полягає у взаємонавчанні, коли учень має можливість спробувати себе у ролі учня або педагога.

Робота з групою  передбачає моделювання життєвих ситуацій, використання рольових ігор, спільне вирішення проблем на основі аналізу обставин та відповідної ситуації. А образне мислення є важливим компонентом будь-якої творчої діяльності, основаної на використанні  гнучких асоціацій. Як результат,  виникає нова форма заняття, де головна роль буде відведена кожному учаснику творчого процесу.

Кожен вихованець право на свій темп, своє творче бачення і у кожного різний потенціал можливостей. Тож, кожне заняття — відкриття! Відкриття не тільки нових знань, але й  відкриття самого себе — своїх здібностей, своїх можливостей, свого таланту.  
