---
layout: post
current: post
cover: photos/2015-11-30/cpr-2015-11-30-4.jpg
navigation: True
title: Виховуємо патріотів
date: 2015-11-30 00:00:00
tags: Новини
class: post-template
subclass: 'post tag-news'
images:
  - image: photos/2015-11-30/cpr-2015-11-30-4.jpg
  - image: photos/2015-11-30/cpr-2015-11-30-1.jpg
  - image: photos/2015-11-30/cpr-2015-11-30-2.jpg
  - image: photos/2015-11-30/cpr-2015-11-30-3.jpg
  - image: photos/2015-11-30/cpr-2015-11-30-5.jpg
  - image: photos/2015-11-30/cpr-2015-11-30-6.jpg
  - image: photos/2015-11-30/cpr-2015-11-30-7.jpg
  - image: photos/2015-11-30/cpr-2015-11-30-8.jpg
  - image: photos/2015-11-30/cpr-2015-11-30-9.jpg
author: cpr
---

**27 листопада 2015** року на базі Бочечківського НВК «ЗОШ І-ІІІ ст. – ДНЗ», з метою підвищення педагогічної майстерності, проведено семінар-практикум педагогів-організаторів.

Привітала гостей заступник директора з навчальної роботи Коросько Тетяна Андріївна, яка розповіла про досягнення педагогічного колективу, успіхи учнів та  традиції навчального закладу, ознайомила присутніх з програмою семінару.

Учні провели презентацію навчального закладу – «Від минулого до сьогодення».

Цікавим та змістовним став виступ педагога-організатора навчального закладу Степаненко С.М, який супроводжувався виступами учнів. Світлана Михайлівна ознайомила учасників семінару з системою виховної роботи в напрямку національно-патріотичного виховання учнів, поділилася з присутніми своїми знаннями, здобутками та ідеями, які вона втілює в життя протягом 28 років роботи на посаді педагога-організатора. Разом зі своїми вихованцями презентувала фрагменти кращих патріотичних заходів, проведених у закладі:

&#8211; «Посвята у козачата»;

&#8211; «Благодійний ярмарок»;

&#8211; пошукова робота «Герої серед нас»;

&#8211; «Запали свічу».

Справжньою окрасою заходу стали виступи вокального дуету сестер Жукових, солістки Шевченко Альони та хореографічного колективу «Лілея».

У рамках семінару психологом Шаповаловою О.А. було проведено тренінгове заняття на актуальну тему «Дозволь собі бути щасливим».

Тренінг пройшов успішно, усі учасники були охоплені активною діяльністю, намагалися висловити власне бачення даного питання. Всі отримали емоційний заряд, психологічне розвантаження,  реалізували свої творчі здібності.

Завершальним етапом семінару став майстер-клас з виготовлення патріотичної емблеми «Колосок» (стиль канзаші), який провела вчитель трудового навчання Хованова Л.М.

А потім на шкільному подвір’ї учасники семінару прикріпили яскраві стрічки зі своїми мріями на «Дереві бажань».

По закінченню гості щиро подякували справжньому майстру своєї справи Степаненко С.М. за змістовний, повчальний та цікавий семінар, побажали їй подальших успіхів та творчих злетів, адже творчість учителя – це передумова зростання його педагогічної майстерності. Слова вдячності були сказані адміністрації закладу та педагогічному колективу за плідну співпрацю та підтримку у проведенні семінару.
