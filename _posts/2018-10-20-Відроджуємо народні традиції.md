---
layout: post
current: post
cover: photos/2018-10-20/2018-10-01.jpg
navigation: True
title: Відроджуємо народні традиції
date: 2018-10-20 00:00:00
tags: Новини
class: post-template
subclass: 'post tag-news'
images:
  - image: photos/2018-10-20/2018-10-01.jpg
  - image: photos/2018-10-20/2018-10-02.jpg
  - image: photos/2018-10-20/2018-10-03.jpg
  - image: photos/2018-10-20/2018-10-04.jpg
author: cpr
---

20 жовтня 2018 в м. Путивль відбувся обласний етап Всеукраїнського фестивалю дитячої та юнацької творчості «Чисті роси», номінація «Художнє виконавство» - «Лелеченька», в якому взяли участь  12 фольклорних  колективів Сумської області. Це свято об’єднало в одну співочу родину фольклорні колективи, які подарували глядачам приємні хвилини насолоди автентичним співом та обрядовими дійствами зимового періоду.  

Честь Конотопського району на обласному фестивалі  захищав фольклорний колектив «Весняночка», учасниками якого є учні Сім'янівського НВК та фольклорний колектив «Писанка», учасниками якого є  учні Великосамбірського НВК. Фольклорний колектив «Писанка» посів І місце, а  учасники фольклорного колективу «Весняночка» здобули почесне ІІІ місце.

Конотопський районний Центр позашкільної роботи  висловлює велику подяку художньому керівнику Великосамбірського Будинку культури Нечипуренко Ірині Михайлівні, директору Сім'янівського Будинку культури Рекал Катерині Олексіївні за якісну підготовку колективів та підтримку фольклорних традицій рідного краю. Дякуємо всім, хто долучився до шляхетної  справи розвитку юних талантів!

Вітаємо переможців і бажаємо колективам  подальшого процвітання та творчого зросту!
