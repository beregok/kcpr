---
layout: post
current: post
cover: articles/chepurna/DSCN2722.jpg
navigation: True
title: Чепурна Маргарита Олексіївна
date: 2000-01-03 10:18:00
tags: Тьютор
class: post-template
subclass: 'post tag-teacher'
author: chepurna
---

Кожна людина народжується і формується в умовах та обставинах свого часу. Але не кожна всім своїм єством прагне до самовідданої праці. Сповнена сил, енергії та життєвого досвіду, завжди у творчому пошуку, повсякденній педагогічній роботі Чепурна Маргарита Олександрівна працює у Конотопському районному Центрі позашкільної роботи з вересня 2007 року керівником гуртків туристсько-краєзнавчого напрямку «Літературно-мистецьке краєзнавство Сумщини» та «Юні музеєзнавці».

За час роботи в закладі Маргарита Олександрівна проявляє себе як знаючий, творчий спеціаліст, який своїми здібностями зацікавлює вихованців, манить їх у незвідані світи поезії та історії рідного краю. В одному зі своїх видань, Маргарита Олександрівна написала: «Заходжу в коридори школи і потопаю у різноголосому галасі дітвори.

Може для когось – це гамір, а для мене – чарівна музика. Вона заповнює моє серце і душу. Коли я чую дитячий галас, у мене зникає втома, тікають геть негативні емоції, а я повертаюсь у дитинство». Саме любов до дітей, прагнення навчити їх римувати слова, любити історію своєї Батьківщини, змушує Маргариту Олександрівну впроваджувати в свою діяльність креативні підходи до організації підготовки та проведення гурткової роботи. Заняття творчого об’єднання керівник проводить цікаво та захоплююче, використовуючи як традиційні, так і інноваційні методики навчання та виховання.

Результатом постійної наполегливої праці є перемоги її вихованців у районних та обласних конкурсах: «Проба пера», «Нехай завжди квітує дерево родинне», «У світі краєзнавчих відкриттів» та інші.

Маргарита Олександрівна залучає юних гуртківців до дослідження історії та культури рідного краю, складання екскурсійних маршрутів своєї місцевості.

Завдяки спільній співпраці керівника та вихованців у травні 2016 року на базі Попівського НВК «ЗОШ І-ІІІ ст. – ДНЗ» відбулося відкриття музею історії села Попівка, у якому представлені експонати, що розповідають про історію виникнення села та видатних земляків.

Бажаємо Маргариті Олександрівні подальших творчих успіхів, перемог та вдячних вихованців!
