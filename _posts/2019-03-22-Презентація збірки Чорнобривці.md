---
layout: post
current: post
cover: photos/2019-03-22/2019-03-22-2.jpg
navigation: True
title: Презентація збірки «Чорнобривці»
date: 2019-03-22 00:00:00
tags: Новини
class: post-template
subclass: 'post tag-news'
images:
  - image: photos/2019-03-22/2019-03-22-1.jpg
  - image: photos/2019-03-22/2019-03-22-2.jpg
  - image: photos/2019-03-22/2019-03-22-3.jpg
  - image: photos/2019-03-22/2019-03-22-4.jpg
  - image: photos/2019-03-22/2019-03-22-5.jpg
author: cpr
---

22 березня 2019 року відбувся районний захід – презентація збірки віршів юних поетів Конотопщини «Чорнобривці».

До збірки увійшли твори юних поетів з навчальних закладів Конотопського району. Збірка «Чорнобривці» присвячена світлій пам’яті Анатолія Гризуна, який усе своє життя присвятив літературній творчості. Критик, літературознавець, публіцист і драматург, лауреат кількох літературних премій. Він був членом Національної Спілки публіцистів України. Твори Анатолія Гризуна друкувалися у багатьох країнах світу.

30 юних авторів, як 30 яскравих квіточок-чорнобривців, представили на розсуд читачів свої поезії.

Ведучі Олександр Палієнко та Оксана Горбань, Вікторія Бунак у ролі Музи майстерно розкривали теми «Дитинство», «Природа», «Патріотизм, проблеми сьогодення», «Сенс життя», «Любов до України, рідної мови» та запрошували читців та авторів декламувати поезії, що торкалися найтонших струн душі та іноді викликали сльози у глядачів.

З вітальним словом звернулася до юних поетів заступник голови Конотопської районної державної адміністрації Шерудило Тетяна Миколаївна, яка підкреслила важливість розвитку юних талантів.

Під час презентації книги із вдячністю присутні згадували директора ТОВ «Вітчизна» Чижика С.В., голову благодійного фонду «Світанок» Єрьоміна С.Л.- тих, хто надав спонсорську допомогу у видавництві збірки «Чорнобивці», кому небайдужий розвиток культури Конотопщини. Від імені дирекції ТОВ «Вітчизна» присутніх тепло вітала Валентина Михайлівна Малігон.

Редактор та упорядник видання, член Національної Спілки журналістів України Микола Матвійчук привітав усіх авторів із радісною подією у їх житті та вручив кожному юному автору примірник збірки «Чорнобривці». Завітала на презентацію Чепурна М.О., Почесний громадянин Конотопського району та керівник гуртка Центру позашкільної роботи, яка завжди поряд зі своїми вихованцями на поетичному шляху.

Свої виступи дарували глядачам хореографічні колективи «Сюрприз» (Бочечківський НВК), «Фламінго» (Гружчанський НВК) та «Флеш» (Юрівський НВК). Глядачі отримали справжню насолоду від чудового вокалу Березіна Дар'я, учениці Бочечківського НВК.

Переконані, що серед юних поетів обов’язково будуть ті, чиїми іменами й творами буде пишатися вся країна.
