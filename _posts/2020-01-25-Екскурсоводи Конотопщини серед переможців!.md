---
layout: post
current: post
cover: photos/2020-01-25/2020-01-25-5.jpg
navigation: True
title: Екскурсоводи Конотопщини серед переможців!
date: 2020-01-25 10:00:00
tags: Новини
class: post-template
subclass: 'post tag-news'
images:
  - image: photos/2020-01-25/2020-01-25-1.jpg
  - image: photos/2020-01-25/2020-01-25-2.jpg
  - image: photos/2020-01-25/2020-01-25-3.jpg
  - image: photos/2020-01-25/2020-01-25-4.jpg
  - image: photos/2020-01-25/2020-01-25-5.jpg
author: golub
---

25 січня 2020 року в Сумському обласному центрі позашкільної освіти та роботи з талановитою молоддю відбувся обласний етап Всеукраїнського конкурсу екскурсоводів музеїв навчальних закладів «Край, в якому я живу». Цього року свої віртуальні екскурсії презентували 40 учасників з усієї Сумщини.

Свої здібності екскурсовода під час виступу на секції «Історичні музеї (широкого змісту)» продемонструвала Цементова Софія, вихованка гуртка «Юні екскурсоводи» Конотопського районного Центру позашкільної роботи (керівник Віра Дяченко), який працює на базі В’язівського НВК «ЗОШ І-ІІІ ст. - ДНЗ». Конкурсантка вдало представила на розсуд журі віртуальну екскурсію музеєм Миколи Стороженка, у ході якої висвітлила історію його створення, експозиційне наповнення, цікаві факти з життя та творчості відомого художника. Виступ конкурсантки був гідно оцінений журі конкурсу. Софія нагороджена грамотою Департаменту освіти і науки Сумської обласної державної адміністрації ІІ ступеня та цінним подарунком.

Вітаємо Софію та її керівника Дяченко Віру Вікторівну з перемогою та бажаємо подальших успіхів в екскурсійній діяльності!
