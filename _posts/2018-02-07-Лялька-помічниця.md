---
layout: post
current: post
cover:  photos/2018-02-07/десятиручка.jpg
navigation: True
title: Лялька-помічниця
date: 2018-02-23 00:00:00
tags: Новини
class: post-template
subclass: 'post tag-news'
images:
  - image: photos/2018-02-07/PICT1981.jpg
  - image: photos/2018-02-07/десятиручка.jpg
author: vegera
---

На занятті гуртка «Народні ремесла», що працює на базі Землянського НВК, ознайомлюючись з темою «Вузлові ляльки»,  вихованцям особливо сподобалося заняття, де можна було зробити десятиручку. Цей виріб  може бути чудовим подарунком будь-кому, особливо для господиням  та господарям, які багато працюють. Головне призначення ляльки &#8211; бути помічником у домашніх справах.

У ляльки – десять рук, які додають сили для п’яти справ. Кожен, хто виготовляє таку ляльку, сам визначає, які саме справи допоможе виконати цей оберіг.  А ще на ляльку-десятиручку зав\`язували стрічки-бантики для нагадування про невиконану справу. Якщо діло зроблене &#8211;  стрічку знімають.

Якщо ви вирішите зробити таку ляльку, вам знадобляться 5 клаптиків тканини для рук, один клаптик для тулуба, клаптик для спідниці, а також різнокольорові нитки і стрічки для обмотування і прикрашання. Слід пам&#8217;ятати, що під час виготовлення таких ляльок голками користуватися не можна. Всі деталі скріплюються між собою, примотуючись одна до одної нитками.

Розмістіть десятиручку на своєму робочому місці, і вона вам допоможе вчасно втілити важливі плани у життя або нарешті зробити те, на що ніяк не вистачає часу та сили.