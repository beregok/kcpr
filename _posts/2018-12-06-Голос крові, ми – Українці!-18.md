---
layout: post
current: post
cover: photos/2018-12-06/2018-12-06_2-3.jpg
navigation: True
title: Голос крові, ми – Українці!
date: 2018-12-06 14:00:00
tags: Новини
class: post-template
subclass: 'post tag-news'
images:
  - image: photos/2018-12-06/2018-12-06-1.jpg
  - image: photos/2018-12-06/2018-12-06-2.jpg
  - image: photos/2018-12-06/2018-12-06-3.jpg
author: dariy
---


6 грудня 2018 року в місті Суми відбувся обласний форум патріотичних справ дітей та учнівської молоді «Голос крові: ми – Українці!».

Учасників форуму привітали директор Департаменту освіти і науки Сумської обласної державної адміністрації Вікторія Гробова, директор обласного центру позашкільної освіти та роботи з талановитою молоддю Лариса Тихенко.

У заході взяли участь вихованці закладів загальної середньої, професійної, позашкільної освіти, переможці районних (міських) етапів експедицій, конкурсів, походів, що проходили в межах проекту. Серед 145 учасників були і вихованці Конотопського районного Центру позашкільної роботи – переможці обласних конкурсів: Швець Ілона (Попівський НВК «СШ І-ІІ ст. - ДНЗ»), Зимовець Златослава (Бочечківський НВК «ЗОШ І-ІІІ ст. - ДНЗ») та Гуц Дмитро (Козацький НВК«ЗОШ І-ІІІ ст. - ДНЗ»).

Результати роботи у 2018 році учасники форуму презентували під час роботи творчих локацій еколого-натуралістичного, національно-родинного, декоративно-ужиткового, туристсько-краєзнавчого, благодійного напрямів.

Діти із задоволенням відвідали Сумський обласний центр служби крові, взяли участь у пішохідних екскурсіях визначними місцями міста Суми та цікавих майстер-класах з виготовлення новорічної іграшки.

 Окрім безлічі позитивних вражень та цікавих зустрічей, юні представники Конотопщини отримали грамоти Сумського обласного центру позашкільної освіти та роботи з талановитою молоддю.

Бажаємо нашим вихованцям нових творчих досягнень та успіхів у всіх починаннях!
