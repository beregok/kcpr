---
layout: post
current: post
cover: photos/2017-10-26/cpr-n1-2017-10-26-1.jpg
navigation: True
title: Школа народних ремесел
date: 2017-10-26 00:00:00
tags: Новини
class: post-template
subclass: 'post tag-news'
images:
  - image: photos/2017-10-26/cpr-n1-2017-10-26-1.jpg
author: cpr
---

26 жовтня 2017 року в Сумському обласному центрі позашкільної освіти та роботи з талановитою молоддю відбулася сесія обласної школи народних ремесел за напрямом «Головні убори та аксесуари».

До участі в заході долучилося 46 вихованців позашкільних навчальних закладів Сумської області, серед яких вперше були і вихованці гуртка «Художня вишивка» (керівник Повидиш В.О.) Наталич Тетяна, Охріменко Вікторія та Охріменко Юлія.

Для слухачів школи відбулися лекційні заняття, які провела майстер народної творчості, член Сумського осередку Національної спілки народних майстрів України Бабенко Наталія Володимирівна.

Справжнє розуміння української культури неможливе без знання народних традицій та обрядів, без знайомства з національними символами і оберегами. Одним із таких символів-оберегів є український вінок. Саме його і виготовляли під час майстер-класу.

Юні майстрині наполегливо працювали над створенням квітів з фоамірану, вивчали квіткову символіку та компонували український віночок, що буде чудовою прикрасою кожній дівчині на свята.

У народі кажуть: «Хто вміє віночок вити, той уміє життя любити!» Тож бажаємо нашим  рукодільницям не втрачати творчого запалу і впевнено крокувати до своєї мети.
