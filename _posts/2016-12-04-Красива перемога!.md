---
layout: post
current: post
cover: photos/2016-12-04/cpr-2016-12-04-2.jpg
navigation: True
title: Красива перемога!
date: 2016-12-04 00:00:00
tags: Новини
class: post-template
subclass: 'post tag-news'
images:
  - image: photos/2016-12-04/cpr-2016-12-04-1.jpg
  - image: photos/2016-12-04/cpr-2016-12-04-2.jpg
  - image: photos/2016-12-04/cpr-2016-12-04-3.jpg
  - image: photos/2016-12-04/cpr-2016-12-04-4.jpg
  - image: photos/2016-12-04/cpr-2016-12-04-5.jpg
author: cpr
---

4 грудня 2016 року у м. Батурин – гетьманській столиці Чернігівської області відбувся II Всеукраїнський фестиваль-конкурс хореографічного мистецтва «Територія талантів &#8211; 2016».

Фестиваль проводився за підтримки Національного історико-культурного заповідника «Гетьманська столиця» Батуринської міської ради. На фестиваль завітали учасники з Коївської, Полтавської, Чернігівської та Сумської областей.

На розсуд журі учасники представили танцювальні композиції різних стилів: сучасна хореографія, бальна хореографія; народний танець; народно-стилізований танець; естрадний танець; східний танець; хіп-Хоп; ВТК – вільна танцювальна категорія (хореографія без обмежень за стилями та напрямками).

Конотопщину на Фестивалі-конкурсі представили учасниці хореографічного колективу «Лілея» Конотопського районного Центру позашкільної роботи (керівник Дергіта С.Б.) – учениці Бочечківського НВК. Яскраві костюми, легкі, класичні рухи, чарівні посмішки –ось такими постали перед глядачами юні учасниці з народним танцем «Весела гребіночка». Дівчата з Бочечок підкорили суворе журі і за підсумками конкурсу отримали ІІ місце. Перемога була для них несподіваною, але закономірною. Бо талант, помножений на терпіння та наполегливість, завжди перемагає!

Відділ освіти Конотопської райдержадміністрації, Конотопський районний Центр позашкільної роботи висловлюють щиру подяку небайдужим людям, які допомогли в організації поїздки колективу. Це директор ТОВ «Біолат» Резніченко Сергій Станіславович та директор ТОВ «Сігмус» Щербань Сергій Степанович. Як приємно усвідомлювати, що живуть на Конотопщині люди, які розуміють важливість всебічного розвитку юної особистості та підтримують наших обдарованих, талановитих дітей!
