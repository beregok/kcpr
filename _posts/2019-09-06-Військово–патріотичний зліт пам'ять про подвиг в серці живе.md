---
layout: post
current: post
cover: photos/2019-09-06/2019-09-06-1.jpg
navigation: True
title: Військово-патріотичний зліт «пам'ять про подвиг в серці живе»
date: 2019-09-06 10:00:00
tags: Новини
class: post-template
subclass: 'post tag-news'
images:
  - image: photos/2019-09-06/2019-09-06-1.jpg
  - image: photos/2019-09-06/2019-09-06-2.jpg
  - image: photos/2019-09-06/2019-09-06-3.jpg
  - image: photos/2019-09-06/2019-09-06-4.jpg
  - image: photos/2019-09-06/2019-09-06-5.jpg
  - image: photos/2019-09-06/2019-09-06-6.jpg
  - image: photos/2019-09-06/2019-09-06-7.jpg
author: cpr
---

6 вересня 2018 року поблизу села Таранське відбувся районний військово-патріотичний зліт «Пам'ять про подвиг в серці живе»,  в якому взяли участь 153 учні із 16  закладів загальної середньої освіти  району та  20 учнів з 2 закладів загальної середньої освіти  Бочечківської сільської ради.

Захід був організований відділом освіти Конотопської райдержадміністрації (начальник Микола Вербняк) та  Конотопським районним Центром позашкільної роботи (директор Оксана Горбань), Конотопською міською громадською організацією «Останній рубіж» (керівник Олександр Євтушенко).

У ході заходу відбувся  мітинг-реквієм вшанування пам’яті та  поховання 12 загиблих  воїнів Другої світової війни. На знак подяки присутні  поклали квіти до стели Слави та меморіального каменя.

В урочистостях взяли участь: голова Конотопської районної державної адміністрації Микола Горбенко, голова Конотопської районної ради Анатолій Боярчук, заступник голови Конотопської районної державної адміністрації Тетяна Шерудило, начальник відділу освіти Конотопської районної державної адміністрації Микола Вербняк, керівник Конотопської міської громадської організації «Останній рубіж» Олександр Євтушенко, військові 58-мої окремої мотопіхотної бригади.

Старшокласники  мали змогу познайомитися з побутом радянських та німецьких солдатів, продемонстрували свої вміння на зупинці  «Кращий снайпер», освоювали саперські навички на зупинці «Обережно, міни!», опанували техніку розбірки – збірки автоматів, ознайомилися з правилами надання першої медичної допомоги,  відвідали «Музей під відкритим небом» та взяли участь у вікторині «Сторінки минулого».

На завершення учасники зльоту стали активними учасниками пісенної зупинки  «На привалі» та  із задоволенням поласували солдатською кашею  з польової кухні, яку надали  Т-03-30 Державна спеціальна служба транспорту Міноборони України.

Зліт закінчився, але емоції та враження переповнювали серце кожного присутнього. Дякуємо усім небайдужим, хто долучився до національно – патріотичного виховання підростаючого покоління.
