---
layout: post
current: post
cover:
navigation: True
title: Чарівні барви
date: 2016-03-29 00:00:00
tags: Новини
class: post-template
subclass: 'post tag-news'
images:
  - image:
author: cpr
---

26 березня 2016 року в Сумському обласному центрі позашкільної освіти та роботи з талановитою молоддю відбувся обласний конкурс творчо обдарованих дітей і підлітків «Чарівні барви Сумщини».

У заході взяли участь 60 юних майстрів, які змагалися в номінаціях: «Писанкарство», «Народна лялька», «Витинання», «Вишивка», «Плетіння з природних матеріалів», «Декоративний розпис», «Кераміка», «Ткацтво».

Конотопщину презентували вихованці гуртка «Художня вишивка» Охріменко Вікторія та Кубишка Катерина, учениці Юрівського НВК. Дівчатка посіли почесне ІІ та ІІІ місце відповідно.

Учасники заходу обмінювалися досвідом, активно спілкувалися з членами журі, досвідченими керівниками гуртків, майстрами народних ремесел, а також взяли участь у засіданні круглого столу.

У рамках заходу відбувся семінар-практикум для керівників гуртків з теми: «Формування творчих компетентностей вихованців у процесі пізнавально-практичної діяльності з писанкарства».

_**Вітаємо переможців та  висловлюємо щиру подяку керівнику гуртка Повидиш Валентині Олексіївні за креативність та наполегливість у роботі. Бажаємо подальших творчих злетів та яскравих перемог!**_

&nbsp;