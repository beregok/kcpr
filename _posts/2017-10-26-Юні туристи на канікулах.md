---
layout: post
current: post
cover: photos/2017-10-26/cpr-n2-2017-10-26-1-.JPG
navigation: True
title: Юні туристи на канікулах
date: 2017-10-26 00:00:00
tags: Новини
class: post-template
subclass: 'post tag-news'
images:
  - image: photos/2017-10-26/cpr-n2-2017-10-26-1-.JPG
  - image: photos/2017-10-26/cpr-n2-2017-10-26-2-.JPG
  - image: photos/2017-10-26/cpr-n2-2017-10-26-3-.JPG
author: fedirko
---

Чудово відпочили на осінніх канікулах вихованці гуртка «Юні туристи» Центру позашкільної роботи, який працює на базі Соснівського НВК «ЗОШ І-ІІІ ступенів -ДНЗ» імені Анатолія Шульги! На дітей у школі чекали змагання, які проводила керівник гуртка А.Ю.Федірко. Веселі старти з елементами туризму («Зав’яжи вузол», «Повзунок», «Стрибки по купинах», «Ночівля»). У запеклій та напруженій боротьбі перемогу здобула команда збірної учнів 4 та 5 класів.
  
Також гуртківці виборювали першість у квесті «Вулицями рідного краю». Незважаючи на перший сніг, який ішов в цей день, діти із захопленням подорожували від станції до станції («Відгадай-но», «Україна &#8211; моя Батьківщина», «Спортивна», «Словограй» та «Історична»). Цікаво і приємно було спостерігати за активною і злагодженою роботою наших команд. Кожен учасник до останнього сподівався і вірив у свою перемогу. Та все ж, за підрахунками журі, з різницею в один бал, перемога була на боці команди «Спортсмени». Переможці змагань нагороджені грамотами та бурхливими оплесками.