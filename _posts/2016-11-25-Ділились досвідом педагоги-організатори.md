---
layout: post
current: post
cover: photos/2016-11-25/cpr-2016-11-25-4.jpg
navigation: True
title: Ділились досвідом педагоги-організатори
date: 2016-11-25 00:00:00
tags: Новини
class: post-template
subclass: 'post tag-news'
images:
  - image: photos/2016-11-25/cpr-2016-11-25-1.jpg
  - image: photos/2016-11-25/cpr-2016-11-25-2.jpg
  - image: photos/2016-11-25/cpr-2016-11-25-4.jpg
  - image: photos/2016-11-25/cpr-2016-11-25-3.jpg
  - image: photos/2016-11-25/cpr-2016-11-25-5.jpg
  - image: photos/2016-11-25/cpr-2016-11-25-6.jpg
  - image: photos/2016-11-25/cpr-2016-11-25-7.jpg
author: cpr
---

25 листопада 2016 року на базі Вирівського НВК «ЗОШ І-ІІ ст. – ДНЗ» проведено методичне об’єднання педагогів-організаторів на тему «Роль родинно-сімейного виховання у піднесенні рівня вихованості школяра», головним завданням якого було забезпечення духовної єдності поколінь, збереження родинних традицій, сімейних реліквій, вивчення родоводу, прилучення дітей до народних традицій, рідної мови, звичаїв, обрядів, виховання в них національної свідомості і самосвідомості.

Організаційно-методичний супровід семінару-практикуму здійснювала методист Конотопського районного ЦПР – Голуб Н.А., яка ознайомила присутніх із планом роботи та акцентувала на тому, що одним із найголовніших орієнтирів виховання – ціннісне ставлення до родини, людей і суспільства. Тому що саме від родини залежить майбутнє нашої держави – України. У роботі також взяли участь директор Конотопського районного ЦПР Горбань О.В., методисти ЦПР та педагоги-організатори навчально-виховних комплексів району.
  
Робота семінару розпочалася з привітання гостей учнями. «Візитну картку» &#8211; знайомство з навчальним закладом &#8211; презентувала Пальчун Надія Іванівна – директор Вирівського НВК «ЗОШ І-ІІ ст. &#8211; ДНЗ».

На першому етапі семінару досвідом роботи із зазначеної теми поділилися педагоги-організатори Вирівського НВК «ЗОШ І-ІІ ст. &#8211; ДНЗ» Попович Євгенія Володимирівни та Козацького НВК «ЗОШ І-ІІІ ст. &#8211; ДНЗ» Кукотіна Оксана Володимирівна.
  
Родзинкою семінару стало родинне свято «Від родини йде життя людини», яке підготувала і провела Попович Є.В.
  
Під час виховного заходу в залі панувала неповторно тепла родинна атмосфера. Поринувши у світ дитинства, гості свята насолоджувалися вокальними та хореографічними талантами юних артистів. Маленькі господарі Країни Знань – діти, присвятили своїм батькам, бабусям і дідусям вірші, пісні, провели з присутніми цікаві вікторини.

Наступним етапом семінару була ділова гра «Батьки &#8211; педагоги», яку провела практичний психолог Вирівського НВК Палюга О.Ю.
  
Далі учасники семінару мали можливість взяти участь у майстер-класі з розпису імбирного печива.
  
На завершення педагоги-організатори обмінялися досвідом, поділившись калейдоскопом педагогічних ідей з питань родинно-сімейного виховання. Підводячи підсумки, директор Центру Горбань О.В. наголосила, що взаємодія школи, сім’ї та громадськості – один з головних принципів організації роботи у навчальних закладах &#8211; є важливим чинником у створенні сприятливих умов для гармонійного розвитку особистості школяра, його самовизначення, самореалізації. Педагогічний союз учителів і батьків – це могутня сила виховання.

Учасники семінару щиро подякували шкільній родині Вирівського НВК «ЗОШ І-ІІ ст. – ДНЗ» за цікавий, творчий та змістовно підготовлений семінар, побажали здійснення нових задумів, творчого натхнення та успіхів у подальшій діяльності.
