---
layout: post
current: post
cover: photos/2018-09-06/2018-09-06-1.JPG
navigation: True
title: Шукачі пригод живуть цікаво!
date: 2018-09-06 00:00:00
tags: Новини
class: post-template
subclass: 'post tag-news'
images:
  - image: photos/2018-09-06/2018-09-06-1.JPG
  - image: photos/2018-09-06/2018-09-06-2.JPG
  - image: photos/2018-09-06/2018-09-06-3.JPG
  - image: photos/2018-09-06/2018-09-06-4.JPG
  - image: photos/2018-09-06/2018-09-06-5.JPG
  - image: photos/2018-09-06/2018-09-06-6.JPG
author: golub
---

6 вересня 2018 року поблизу села Таранське відбувся районний військово-патріотичний зліт «Пам'ять про подвиг в серці живе»,  в якому взяли участь 169 учнів із 17 навчально-виховних комплексів району, з них 21 учень з 2 навчальних заклади Бочечківської ОТГ.

Захід був організований відділом освіти Конотопської райдержадміністрації та  Конотопським районним Центром позашкільної роботи (директор Оксана Горбань) з метою виховання у юнаків та дівчат глибоких й твердих національно-патріотичних переконань. 

В урочистостях взяли участь: заступник голови Конотопської районної державної адміністрації Тетяна Шерудило, начальник відділу освіти Конотопської районної державної адміністрації Микола Вербняк, керівник Конотопської міської громадської організації «Останній рубіж» Олександр Євтушенко, військові 58-мої окремої мотопіхотної бригади.

У ході зльоту учасники вшанували хвилиною мовчання бійців та командирів 5-ої повітряно-десантної бригади, які загинули, захищаючи наш район, поклали квіти до меморіального каменя.

Старшокласники  мали змогу познайомитися з побутом радянських та німецьких солдатів, продемонстрували свої вміння у змаганнях  «Кращий снайпер» та «Розведи багаття», опанували правила надання першої медичної допомоги та відвідали музейну зупинку «Живі сторінки історії».

На завершення учасники зльоту стали активними учасниками пісенної зупинки  «На привалі» та  із задоволенням поласували солдатською кашею  на польовій кухні, яку надали  Т-03-30 Державна спеціальна служба транспорту Міноборони України.
Дякуємо усім небайдужим, хто долучився до національно – патріотичного виховання підростаючого покоління.
