---
layout: post
current: post
cover: photos/2017-10-25/cpr-n3-2017-10-25-1.jpg
navigation: True
title: Самоврядування – цікаве учнівське життя
date: 2017-10-25 00:00:00
tags: Новини
class: post-template
subclass: 'post tag-news'
images:
  - image: photos/2017-10-25/cpr-n3-2017-10-25-1.jpg
author: petrenko
---

**25** **жовтня** **201****7** **року** відбулося засідання районного клубу старшокласників «Лідер». На початку зустрічі  учні  звітували про проведену акцію  «Дай руку першокласнику»,яку провели для наймолодших школярів, ознайомивши із організацією шкільного життя.

Цікавою і змістовною була програма для найактивнішої учнівської молоді. Проведено анкетування щодо розвитку лідерських здібностей «Чи можеш ти стати лідером?», результати якого підтвердили, що учасники мають лідерський потенціал та успішно його використовують у житті. Весело та цікаво виконували вправи «Не хочу хвалитися, але…», «Нестандартне мислення лідера», «Моя розповідь» та «Зламаний автомобіль».

Кожен учень  показав вміння  мислити неординарно та працювати в команді. Підтримці гарного фізичного самопочуття та прекрасного настрою сприяла фізична хвилинка «Прислухайтеся до іншого».

На зустріч  до старшокласників завітала голова Конотопської районної організації  профспілки  працівників освіти і науки України  Рудиця О.С., яка розповіла учням про  досвід лідера  на своєму життєвому шляху. Цінні, щирі та відверті поради знайшли свій відгук у серцях учнівської молоді. Лідери активно задавали питання та  висловлювали свої думки.

Домашнім завданням для лідера стало: організувати зустріч з лідером свого населеного пункту та поділитися враженнями від цієї бесіди на наступному засіданні.

Тож, попрацювавши плідно та  сповнені нових ідей, учні-лідери готові  втілювати творчі задуми у власних навчальних закладах!

