---
layout: post
current: post
cover: photos/2016-10-19/cpr-2016-10-19-1.jpg
navigation: True
title: Осіння подорож
date: 2016-10-19 00:00:00
tags: Новини
class: post-template
subclass: 'post tag-news'
images:
  - image: photos/2016-10-19/cpr-2016-10-19-1.jpg
  - image: photos/2016-10-19/cpr-2016-10-19-2.jpg
  - image: photos/2016-10-19/cpr-2016-10-19-3.jpg
author: chashka
---

Коротшими стали дні, яснішим – небо. Дерева переодяглися в золотаво-червоні шати .Під ногами шурхотить земля яскравим килимом з опалого листя. Восени повітря прозоре, навіть дихається легше. І життя стишує свій шалений біг. В ось такий осінній день учні 1-4 класів Бочечківського НВК, в рамках програми гуртка «Юні друзі природи», відвідали Конотопську станцію юних натуралістів. Акуратне подвір’я з декоративними рослинами і малими архітектурними формами радо зустріло своїх гостей.

Екскурсію СЮН проводили Дрога Ірина Василівна та Гайдук Лариса Миколаївна. Співробітниці станції показали міні-зоопарк: козу Лесю, декоративних кроликів та курочок, качок. Діти подивились чудовий сонячний годинник, народознавчий куточок, живий куточок з морськими свинками, хом’ячками, папугами, сухопутними і прісноводними черепахами, які дуже комфортно влаштувались у стінах станції.

Діти отримали багато цікавої інформації про братів наших менших. Кожен зміг не тільки погодувати власноруч тваринок, а і взяти до рук, погладити. Гуртківці відвідали кімнату, де представлені роботи дітей та викладачів &#8211; рушники, серветки, збори лікарських трав, сухі букети та інше. Знаходячись у цьому місці, проникаєшся українським духом і відчуваєш справжній колорит місцевості.

Ми щиро дякуємо працівникам СЮН за змістовну та цікаву екскурсію.  Успіхів вам у вихованні молодого покоління любителів природи!

Чашка В.С, керівник гуртка «Юні друзі природи»Конотопського районного ЦПР
