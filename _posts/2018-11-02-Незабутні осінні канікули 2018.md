---
layout: post
current: post
cover: photos/2018-11-02/2018-11-02-10.jpg
navigation: True
title: Незабутні осінні канікули 2018
date: 2018-11-02 00:00:00
tags: Новини
class: post-template
subclass: 'post tag-news'
images:
  - image: photos/2018-11-02/2018-11-02-1.jpg
  - image: photos/2018-11-02/2018-11-02-2.jpg
  - image: photos/2018-11-02/2018-11-02-3.jpg
  - image: photos/2018-11-02/2018-11-02-4.jpg
  - image: photos/2018-11-02/2018-11-02-5.jpg
  - image: photos/2018-11-02/2018-11-02-6.jpg
  - image: photos/2018-11-02/2018-11-02-7.jpg
  - image: photos/2018-11-02/2018-11-02-8.jpg
  - image: photos/2018-11-02/2018-11-02-9.jpg
  - image: photos/2018-11-02/2018-11-02-10.jpg
author: cpr
---

З *29.10.18 р. по 02.11.18 р.* у навчальних закладах  Конотопського району тривали осінні канікули.	Програму цікавих та пізнавальних заходів розробили педагоги Конотопського районного Центру позашкільної роботи для вихованців гуртків, що працюють  у закладах району, Дубов’язівській ОТГ та Бочечківській ОТГ.

Вихованці гуртка «Виготовлення сувенірів»(кер. Кириченко Т.В.), що працює на базі Дубов'язівського НВК,  розпочали свої канікули з майстер-класу по виготовленню композицій з природних матеріалів. Яскраві барви осені надихнули вихованців на створення оригінальних осінніх виробів, які стануть чудовою окрасою будь-якого інтер’єру.

*Яскравий флешмоб «Природа мій дім»* запам’ятався  вихованцям  гуртка «Юні лісівники» (керівник Могила С.В.), учням Бочечківського НВК. Учасники заходу спільно виробляли та повторювали основні правила поведінки у природі.

У Гружчанському НВК відбувся показ п’єси «Червона Шапочка»  (гурток «Фламінго», керівник Янку А.С.) для учнів молодших класів. Вистава вчила дітей  гуманізму, пізнання та принесла радість творчого спілкування.

*1 листопада 2018 року*  у стінах Бочечківського НВК був проведений майстер-клас з сучасної хореографії «Harmonia Kids». Керівник гуртка «Сюрприз» Лук'яненко І.В. створила атмосферу дружнього спілкування вихованців та залучив їх до кола поціновувачів сучасного танцю.

Керівник  гуртка «Образотворче мистецтво» Морозинська А.І. разом зі своїми вихованцями відвідали  Конотопський  краєзнавчий музей ім. О.М. Лазаревського, де для них була проведена оглядова екскурсія експозиційними залами музею. Але більш за все вихованцям сподобалась виставка учасників Конотопського міського пленеру художників «Барви Малевича».

Ілляшенко О.І. (гурток «Різьблення по дереву») разом зі своїми вихованцями, учнями Вирівського НВК  здійснили велосипедну екскурсію «Вирівськими просторами». Свіже повітря, весела і дружня атмосфера зробили цю подорож  незабутньою.

У Соснівському ОК «ліцей - ЗДО» імені Анатолія Шульги проведено туристичний квест «Великі перегони» з вихованцями гуртка «Юні туристи» (керівник Федірко А.Ю.). Команди «Патріоти» і «Силачі» крокували стежками рідного краю, долаючи цікаві етапи квесту. Найбільше учасникам сподобалися «Спортивно-патріотична» та «Туристична» станції, де команди змагалися у знанні історії рідного краю, у зав’язуванні вузлів і спортивних естафетах.

*2 листопада 2018 року*  для вихованців гуртка «Мозаїка» (керівник Бунак В.О.) та учнів початкових класів Попівського НВК було проведено захід-експромт «Інтерв’ю з зірками». Діти,  перевтілюючись у журналістів та знаменитостей, приміряли на себе образи  телеведучих,  кінозірок,  знаменитих спортсменів, та  відомих блогерів, а «журналісти» ставили їм цікаві та неординарні питання.

Вихованці гуртка «Народні ремесла України» (керівник Ващенко О.Г.), що працює на базі Шаповалівського НВК,  здійснили екскурсію до Конотопського ЦДЮТ,  де взяли участь у майстер-класі «Виготовлення сувеніру із фетра».

Вихованці гуртка «Юні екскурсоводи» районного Центру позашкільної роботи (керівник А. В. Лелюх), який працює на базі Дубов'язівського НВК «СШ І – ІІІ ст. – ДНЗ» , взяли участь у майстер-класі з виготовлення оберегу «Домовичок» для української оселі. Ця міфічна істота, згідно з віруваннями наших предків, мешкала в кожній господі і оберігала її від нечистої сили, злого ока і лихого слова. Керівник гуртка А.В.Лелюх познайомила юних музеєзнавців із технікою виготовлення сувеніру, розповіла про його символічне наповнення та значення для наших предків. Учні із задоволенням і щирим захопленням демонстрували свої творчі вміння, вчилися не лише виготовляти обереги, а й читати їх закодований зміст, аналізувати їх роль у житті прадавніх українців.

І ще багато цікавих, змістовних  заходів було проведено педагогами Центру позашкільної роботи для справжнього відпочинку дітей під час осінніх канікул. Осінні канікули - 2018 не пройшли даремне  та запам’ятаються надовго.
