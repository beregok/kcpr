---
title: Дійти до кожного, зацікавити всіх
layout: post
current: post
cover: photos/2016-03-29/cpr-2016-03-29-1.jpg
navigation: True
title: Дійти до кожного, зацікавити всіх
date: 2016-03-29 00:00:00
tags: Новини
class: post-template
subclass: 'post tag-news'
images:
  - image: photos/2016-03-29/cpr-2016-03-29-1.jpg
  - image: photos/2016-03-29/cpr-2016-03-29-2.jpg
author: cpr
---

Вже кілька років діє у районі мобільна група (пересувний позашкільний навчальний заклад) Конотопського районного Центру позашкільної роботи (директор Горбань О.В.). З метою забезпечення рівного доступу учнів до позашкільної освіти, виявлення та розвитку юних талантів, педагогічним колективом нашого закладу розроблено ряд гурткових занять з різних напрямів позашкільної роботи відповідно до індивідуальних можливостей, інтересів, нахилів, здібностей учнів.
  
Нещодавно члени мобільної групи здійснили ряд виїздів до навчально-виховних комплексів: Салтиківського НВК, Тернівського НВК, Вирівського НВК, Чорноплатівського НВК, Духанівського НВК, Хижківського НВК. Творчі, досвічені педагоги Центру позашкільної роботи підготували цікаві, змістовні заняття гуртків туристсько-краєзнавчого напрямку (керівники Федірко А.Ю., Бачал Ю.А., Голуб Н.А.), декоративно-ужиткового напрямку (керівники Морозинська А.І., Ковган Н.О., Дарій Л.Б.) та художньо-естетичного напрямку(керівники Швець А.І., Дергіта С.Б.,Челишев О.С.).
  
Усього 245 учнів були охоплені заняттями у гуртках за інтересами.
  
Працівники Конотопського районного Центру позашкільної роботи висловлюють щиру вдячність керівникам навчально-виховних комплексів за співпрацю та створення належних умов для роботи мобільної групи.