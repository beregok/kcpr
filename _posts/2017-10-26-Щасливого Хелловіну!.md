---
layout: post
current: post
cover: photos/2017-10-25/cpr-n2-2017-10-25-1.JPG
navigation: True
title: Щасливого Хелловіну!
date: 2017-10-26 00:00:00
tags: Новини
class: post-template
subclass: 'post tag-news'
images:
  - image: photos/2017-10-25/cpr-n2-2017-10-25-1.JPG
author: vegera
---

У ніч з 31 жовтня на 1 листопада американці та європейці святкують стародавнє кельтське свято – Хелловін або День всіх святих. Вирішили відсвяткувати його і вихованці гуртка «Народні ремесла» Центру позашкільної роботи, який працює на базі Землянського НВК .

Незмінним і найвідомішим символом Хелловіну є, так званий, Ліхтар Джека  – гарбуз із вирізаним обличчям і сяючими оченятами, що одночасно символізує  закінчення збору врожаю, злого духа і вогонь, що відлякує його. Саме такі гарбузи і виготовляли учасники заходу.

Кращі автори були нагороджені солодощами – ще одним атрибутом свята. Адже саме в цей день діти традиційно вбираються в костюми казкових чудернацьких героїв, а потім обходять родичів і знайомих, збираючи так звану «данину» — солодощі та здобу, вигукуючи при цьому фразу: _«Солодощі або життя!»_.

Ось такий яскравий жовтневий захід під час осінніх канікул можна організувати не тільки для дітей, але і для дорослих, щоб відпочити у колі друзів та познайомитися з культурними традиціями інших народів.
