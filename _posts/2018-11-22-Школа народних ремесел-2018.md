---
layout: post
current: post
cover: photos/2018-11-22/2018-11-22-2-1.jpg
navigation: True
title: Школа народних ремесел
date: 2018-11-22 00:00:00
tags: Новини
class: post-template
subclass: 'post tag-news'
images:
  - image: photos/2018-11-22/2018-11-22-2-1.jpg
  - image: photos/2018-11-22/2018-11-22-2-2.jpg
author: dariy
---

22 листопада 2018 року в Сумському обласному центрі позашкільної освіти та роботи з талановитою молоддю відбулася настановна сесія обласної школи народних ремесел за напрямом «Народна іграшка».

До участі у заході долучилося 30 вихованців позашкільних навчальних закладів Сумської області, серед яких були Гринівська Каріна та  Грицун Дарина, вихованці гуртка «Народні ремесла України» (керівник Повидиш В.О.), що працює на базі Юрівського НВК. Наші юні майстрині наполегливо працювали над створенням своїх неповторних ляльок-мотанок,  які стануть їхнім оберегом.

Для слухачів школи відбулися лекційні заняття та майстер-класи з виготовлення народних іграшок, які провели керівники творчих об'єднань Центру.

Українська народна іграшка здавна привертає увагу своїм чарівним світом образів, сповнених поезії та казковості, що упродовж століть панують в уяві дітей, пробуджуючи фантазію і спонукаючи до творчості. Здобувачі освіти закладів загальної середньої освіти району брали активну участь у проекті «Народна іграшка Конотопщини», демонструючи свої вироби на районних та обласних виставках дитячої творчості. І далі продовжують оволодівати майстерністю виготовлення популярної, традиційної народної іграшки.
