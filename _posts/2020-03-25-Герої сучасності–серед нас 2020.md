---
layout: post
current: post
cover: photos/2020-03-25/2020-03-25-1.jpg
navigation: True
title: Герої сучасності – серед нас
date: 2020-03-25 10:00:00
tags: Новини
class: post-template
subclass: 'post tag-news'
images:
  - image: photos/2020-03-25/2020-03-25-1.jpg
author: golub
---

У березні 2020 року обласним центром позашкільної освіти та роботи з талановитою молоддю проведено заочну обласну краєзнавчу конференцію учнівської молоді «Герої сучасності - серед нас», що проводиться шостий рік поспіль у межах обласного соціально-освітнього національно-патріотичного проекту «Голос крові: ми – Українці!» і є майданчиком для вдосконалення знань про історію нашого народу, виховання у дітей та учнівської молоді патріотизму, формування національної ідеї, почуття гордості за наших Героїв земляків.

До участі в заході долучилося 40 юних краєзнавців закладів освіти області, які проводять системну пошукову роботу щодо вивчення героїчного поступу наших земляків, справжніх героїв сучасності, у військовому протистоянні на Сході країни, про героїв АТО, які віддали своє життя за свободу й незалежність України.

Плужник Назар, учень 10 класу ОНЗ «Великобубнівська ЗОШ І-ІІІ ступенів Роменської районної ради дослідив героїчну долю свого земляка

Кавалера ордена «За мужність» ІІІ ступеня, командира бойової машини, командира відділення 30-ї Окремої механізованої бригади, прапорщика Дмитра Миколайовича Руденка, який загинув виконуючи свій військовий обов’язок на Сході України.

Пироженко Мирослава, учениця Роменської загальноосвітньої школи І-ІІІ ступенів №5 розповіла про свого тата, Пироженка Ігора Івановича, який разом з побратимами, ціною власного життя мужньо утримували важливу трасу Артемівськ-Дебальцеве. Героїзм та стійкість таких, як Ігор Пироженко, дозволили здійснити вихід українських військових з Дебальцевого.

Каліна Яна, учениця Соснівського ОК «ліцей - ЗДО», імені Анатолія Шульги Конотопської районної ради дослідила подвиг Анатолія Васильовича Шульги, який одним із перших пішов добровольцем захищати інтереси держави і народу в зоні АТО, де був з травня 2014 року в складі добровольчого батальону «Азов», загинув від важкого осколкового поранення в голову біля Гранітного під Маріуполем.

Результати пошуково-дослідницької роботи учасників конференції доповнять електронну Книгу мужності та звитяги «Герої АТО».

Завдячуючи юним пошуковцям, педагогам, військовим, журналістам, волонтерам, активній громаді пам'ять про героїчні постаті наших захисників буде жити вічно.

Слава Україні!

Героям Слава!
