---
layout: post
current: post
cover: photos/2018-11-22/2018-11-22-3.jpg
navigation: True
title: Екскурсійно-краєзнавчий стартап «Архітектурні перлини Сумщини»
date: 2018-11-22 00:00:00
tags: Новини
class: post-template
subclass: 'post tag-news'
images:
  - image: photos/2018-11-22/2018-11-22-1.jpg
  - image: photos/2018-11-22/2018-11-22-2.JPG
author: kcpr
---

22 листопада 2018 року в Сумському обласному центрі позашкільної освіти та роботи з талановитою молоддю відбулася обласна краєзнавча конференція учнівської молоді «У світі краєзнавчих відкриттів».

Юні краєзнавці Сумщини презентували свої напрацювання за напрямами Всеукраїнської експедиції учнівської молоді з активним способом пересування «Мій рідний край» та екскурсійно-краєзнавчі стартапи в межах обласного соціально-освітнього проекту «Кожна дитина має право» за напрямом «Архітектурні перлини Сумщини».

Вміло та цікаво екскурсійно-краєзнавчий стартап представила і учениця 9 класу Вирівського НВК «ЗОШ І-ІІ ст. - ДНЗ» Стеценко Діана. Вона провела віртуальну екскурсію до Храму Покрова Пресвятої Богородиці с.Вирівка, змістовно розповівши про історію будівництва та архітектуру культової споруди.

Керівники делегацій взяли участь у роботі творчої лабораторії з теми «Суми на рубежі ХХ сторіччя» на базі Сумського обласного краєзнавчого музею.

Вітаємо Діану та її керівника Попович Євгенію Володимирівну з успішним захистом екскурсійно-краєзнавчої роботи. Бажаємо їм творчих успіхів у світі історико-краєзнавчих досліджень!

Завдячуємо працівникам Сумського обласного Центру позашкільної освіти та роботи з талановитою молоддю за організовану і креативно проведену краєзнавчу конференцію «У світі краєзнавчих відкриттів».
