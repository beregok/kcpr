---
layout: post
current: post
cover: photos/2020-09-03/2020-09-03-2.jpg
navigation: True
title: Старт Позашкілля!
date: 2020-09-03 10:00:00
tags: Новини
class: post-template
subclass: 'post tag-news'
images:
  - image: photos/2020-09-03/2020-09-03-1.jpg
  - image: photos/2020-09-03/2020-09-03-2.jpg
  - image: photos/2020-09-03/2020-09-03-3.jpg
author: cpr
---

3 вересня 2020 року у відділі освіти Конотопської райдержадміністрації відбулася нарада керівників гуртків Конотопського районного Центру позашкільної роботи, які працюють на базі закладів загальної середньої освіти Конотопського  району.

Директор закладу Оксана Горбань проаналізувала роботу закладу у 2019 – 2020 навчальному році та окреслила основні завдання на 2020 – 2021 навчальний рік. Наголосила на особливостях організації освітньо-виховного процесу в умовах карантину у 2020-2021 навчальному році. 
Присутні ознайомились з режимом роботи закладу та  правилами внутрішнього трудового розпорядку.

Про роботу гуртків декоративно-вжиткового напрямку,  участь вихованців у конкурсах повідомила  методист Центру Людмила Дарій.
 Питання організаційно-масової роботи з дітьми та учнівською молоддю в умовах дистанційного та змішаного навчання розглянула методист Тетяна Петренко.

Методист Наталія Голуб інформувала учасників наради про  організацію календарно-тематичного планування на І семестр 2020-2021  навчального року та ведення документації керівника гуртка.    

Керівники гуртків Аліна Морозинська, Олена Сохань, Олександра Бережна поділилися досвідом роботи в умовах дистанційного навчання, обговорили  недоліки та шляхи їх вирішення, висловили думки щодо вдосконалення організації навчання за допомогою дистанційних технологій.

Учасники наради   окреслили   план заходів  з нагоди   Дня позашкільника Сумщини, який відзначатиметься 18 вересня. Педагоги Центру  готові  розпочати новий  навчальний  рік та працювати результативно, незважаючи на будь-які виклики!  
