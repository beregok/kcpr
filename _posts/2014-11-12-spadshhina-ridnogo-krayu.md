---
layout: page
current: post
title: Спадщина рідного краю
date: 2014-11-12T08:58:50+00:00
navigation: true
tags: Проекти
logo: 'assets/images/ghost.png'
class: page-template
subclass: 'post page'
author: gorban
---
Патріотизм учнівської молоді грунтується на знанні історико-культурних традицій народу, героїзмі його захисників, українського козацтва, борців із німецьким фашизмом.

Учень школи має виростати патріотом України. Головне у патріотичному вихованні – це відродження духовності та моралі, що базується на системі загальнолюдських цінностей і вбирає у себе національні, культурні, професійні та інші інтереси щонайширших верств населення.

Кожна нація, кожен народ, навіть кожна соціальна група має свої звичаї, що вироблялися протягом багатьох століть і освячені віками.

Звичаї народу – це ті прикмети, по яких розпізнається народ не тільки в сучасному, а і в його історичному минулому.

Народні звичаї охоплюють усі ділянки громадського, родинного і суспільного життя. Звичаї – це ті неписані закони, якими керуються в найменших щоденних і найбільших всенаціональних справах. Звичаї, а також мова – це ті найміцніші елементи, що об’єднують окремих людей в одну націю. Звичаї, як і мова, виробилися протягом усього життя і розвитку кожного народу.

Тільки покоління, сформоване на духовних надбаннях предків, може утверджувати нову духовність, творити нові культурні цінності, гідні нашої сучасності, продовжувати розвивати культурно-історичні традиції, забезпечувати вічність, безсмертя народу.

Даний проект може прислужитися тим, хто не байдужий до долі свого народу, до справи виховання підростаючого покоління, до збереження наших правічних цінностей.

Учасників проекту чекає велика пошукова робота, зустрічі з цікавими людьми – хранителями народних традицій і звичаїв, творчі конкурси, створення презентацій, екскурсії і родинні свята.

**_Мета проекту:_**

виховання в учнівської молоді патріотизму, любові до рідного краю, поваги до народних звичаїв, традицій, духовних і культурних цінностей.

**_Учасники проекту:_**

відділ освіти, молоді та спорту Конотопської РДА, Конотопський районний Центр позашкільної роботи, загальноосвітні навчальні заклади.

**_Завдання проекту:_**

&#8211; створення умов для оволодіння дітьми та молоддю практичними навичками пошукової роботи, задоволення потреб професійного самовизначення;

&#8211; формування національної свідомості, любові до рідної землі, свого народу;

-прищеплення шанобливого ставлення до культури, звичаїв, традицій українського народу;

&#8211; розширення знань учнів про українські народні свята, звичаї, традиції;

-розвиток творчих здібностей, естетичного смаку,  відтворення учнями  елементів народних свят та обрядів;

_**Дидактична характеристика проекту:**_

Тип за формами та результатами діяльності: освітньо-виховний.

Тип за складом учасників: груповий.

Тип за тривалістю виконання: довгостроковий.

_**Форми роботи в межах проекту:**_ мультимедійні та пішохідні екскурсії, акції, експедиції.

**_Етапи реалізації проекту:_**

І етап &#8211; квітень 2014 року – серпень 2014 року  – районна експедиція «Стежками пам’яті»;

ІІ етап &#8211; вересень 2014 року – березень 2015 року – районна експедиція «Таємниці бабусиної скриньки».

**_Очікувані результати:_**

  * проведення пошукових експедицій;
  * розширення та поглиблення знань учнів про події 1941 – 1945 рр., вивчення історії партизанського руху на Конотопщині;
  * створення фотоальбому «Меморіальні комплекси нашої місцевості»;
  * організація тематичної виставки дитячого малюнка «9 травня – День перемоги»;
  * створення буклетів «Наша вулиця носить ім’я героя», «Почесні громадяни села – учасники Великої вітчизняної війни»;
  * створення каталогу обрядового місцевого фольклору;
  * організація тематичних екскурсій;
  * участь у Всеукраїнських експедиціях та конкурсах;
  * розміщення матеріалів на сайті відділу освіти, молоді та спорту Конотопської РДА та в засобах масової інформації;
  * випуск інформаційного бюлетеня «Звичаї. Традиції. Обряди рідного краю».

Методи реалізації проекту: пошукова робота, спостереження, групова співпраця, практична робота.

**_Опис діяльності:_**

І етап &#8211;  районна експедиція «Стежками пам’яті» проводиться з метою виховання в учнівської молоді почуття патріотизму, гордості за свій народ, країну, її славну історію.

Учасники експедиції «Стежками пам’яті» проводять краєзнавчу, пошукову, науково-дослідницьку роботу, збирають емпіричні дані, фактичний матеріал, статистичну інформацію під час походів, експедицій, роботи в бібліотеках та архівах, а також у дитячих закладах оздоровлення та відпочинку.

Експедиція «Стежками пам’яті» проводиться за наступними напрямами:

  * «Війна дитячими очима».

За цим напрямком для учнів 1 – 6 класів проводяться тематичні ранки, зустрічі з ветеранами війни, акції «Ветеран живе поруч», години патріотизму, конкурси дитячих малюнків. По завершенню експедиції матеріали (сценарій заходу, фотоматеріали, відеоматеріали) подаються до Конотопського районного Центру позашкільної роботи  у друкованому вигляді та на електронних носіях.

«З попелу забуття». За цим напрямком учні 7 – 11 класів здійснюють дослідження сторінок історії Конотопського району періоду Великої Вітчизняної війни 1941 – 1945 років, та періоду партизанського руху. Під час експедиції проводиться виставка дитячого малюнка «9 травня – День перемоги» та створення буклетів «Наша вулиця носить ім’я героя» або «Почесні громадяни села – учасники Великої вітчизняної війни».

ІІ етап &#8211; районна експедиція «Таємниці бабусиної скриньки» проводиться з метою вивчення обрядів і звичаїв, фольклору та етнографії, залучення дітей до пошуково-дослідницької роботи.

Для учнів 6 – 10 років проводяться організаційно-краєзнавчі заходи (тематичні ранки, вікторини, народознавчі свята, ігрові програми, екскурсії тощо), спрямовані на впровадження ефективних форм краєзнавчої роботи з дітьми.

Матеріали експедиції (сценарій заходу, фото- та відеоматеріали) надавати до Конотопського районного Центру позашкільної роботи  у друкованому вигляді та на електронних носіях.

Учні 11 – 14 років проводять дослідження обрядового місцевого фольклору. Важливе значення під час досліджень має вибір інформатора, у його доборі варто враховувати рекомендації та поради місцевих жителів. Слід шукати людину старшого віку, яка народилася в цій місцевості, має добру пам&#8217;ять, розмовляє місцевою говіркою. У роботі слід використовувати перелік запитань, що допоможе зберегти об’єктивність у спілкуванні та отримати більше інформації.

Анкета інформатора

  1. Прізвище\___\___\___\___\___\___\___\___\____
  2. Ім’я \___\___\___\___\___\___\___\___\___\___\___
  3. По батькові \___\___\___\___\___\___\___\_____
  4. Рік народження \___\___\___\___\___\___\_____
  5. Місце проживання\___\___\___\___\___\___\___
  6. З якого часу проживає в цій місцевості\____
  7. Освіта \___\___\___\___\___\___\___\___\___\____
  8. Фах \___\___\___\___\___\___\___\___\___\___\___

Учні 15 – 17 років вивчають традиції, свята і обряди ХХ століття. Під час досліджень учасники експедиції описують почергово кожну дію обряду, їх послідовність та пісенний супровід. Велику цінність становлять давні фото, на яких представлене місцеве народне вбрання, що є важливим компонентом обряду. Матеріали експедиції подати до Конотопського районного Центру позашкільної роботи у друкованому вигляді та на електронних носіях.

По завершенню проведеної пошукової роботи за матеріалами учасників експедиції, наданими  до Конотопського районного Центру позашкільної роботи,  буде створено  каталог обрядового місцевого фольклору «Дванадцять місяців» та інформаційний бюлетень «Звичаї. Традиції. Обряди рідного краю».

&nbsp;