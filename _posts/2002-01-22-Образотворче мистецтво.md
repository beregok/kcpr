---
layout: post
current: post
cover: gurtok/tim-arterbury-126157-unsplash.jpg
navigation: True
title: Образотворче мистецтво
date: 2002-01-22 10:00:00
tags: Гуртки Декоративно-ужитковий
class: post-template
subclass: 'post tag-gurtok'
author: moroz
---

Образотворча діяльність має важливе значення для всебічного розвитку особистості. У процесі створення зображення предметів в дітей формуються спостережливість, естетичне сприйняття, художній смак, творчі здібності. Образотворча діяльність надає можливість доступними засобами висловити емоційний стан дитини, її ставлення до навколишнього світу, вміння самостійно створювати прекрасне, а також бачити його у творах мистецтва

Створення навчальної програми обумовлено необхідністю формування різносторонньої розвиненої особистості, розвиток інтересу до культури рідного краю та надбань світової культури, поваги до мистецьких здобутків народних майстрів, виховання патріотизму, самореалізації та подальшому професійному самовизначенню вихованців.

Новизна навчальної програми полягає в поєднані розмаїття видів образотворчого та декоративно-ужиткового мистецтва, що викладаються з урахуванням вікових та індивідуальних особливостей дітей.
Навчальна програма розроблена з урахуванням чинного законодавства в галузі освіти.

Навчальна програма «Образотворче та декоративно-ужиткове  мистецтво» реалізується у гуртку художньо-естетичного напряму та спрямована на вихованців віком від 5 до 13 років.

Метою навчальної програми є творчий розвиток дітей засобами образотворчого та декоративно-ужиткового мистецтва.

Завдання навчальної програми:
 * опанувати вміння та навички в образотворчій діяльності;
 * формувати уявлення про сутність, види та жанри образотворчого та декоративно-ужиткового мистецтва, особливості художньо-образної мови, засвоєння основних художніх прийомів і закономірностей;
 * навчати використанню різних художніх матеріалів для створення творчих робіт
 * формувати художній смак, творчу уяву, фантазію, індивідуальний стиль роботи;
 * виховувати дбайливе ставлення до культурних і духовних надбань українського народу;
 * розвивати позитивні особистісні якості;
 * сприяти самореалізації вихованців у соціумі;

У структурі програми виокремлюються такі розділи:
 * образотворче мистецтво;
 * декоративно-ужиткове мистецтво;
 * організаційно-масові заходи.

Навчальна програма передбачає 3 роки навчання:
1-й рік – початковий рівень – 144/ 216 год. на рік, 4/6 год. на тиждень;
2-й рік – початковий рівень – 144/ 216 год. на рік, 4/6 год. на тиждень;
3-й рік – початковий рівень – 144/ 216 год. на рік, 4/6 год. на тиждень.
Кількість вихованців у групі – 10 – 15 осіб.

Загальними принципами організації навчально-виховного процесу є: науковість, синтез інтелектуальної і практичної діяльності, індивідуальний підхід, послідовність і поступовість викладення матеріалу.

Методами опрацювання навчального матеріалу є: словесні, наочні, пояснювально-ілюстративні (розповідь, пояснення, бесіда, ілюстрація, демонстрація, дискусія тощо), репродуктивні (відтворювальні), тренінгові (розвиток знань, набуття вмінь і навичок), частково-пошукові (виконання за зразком, під керівництвом педагога).

Програма першого року навчання передбачає розвиток у вихованців пізнавального інтересу до образотворчого та декоративно-ужиткового мистецтва; ознайомлення з художніми матеріалами, опанування навичками роботи з фарбами, оволодіння знаннями основ малюнка, декоративного розпису, кольорознавства, елементарних законів перспективи. Вихованці знайомляться з мистецтвом конструювання та моделювання паперових художніх композицій на площині; вивчають різноманітні техніки для створення об'ємних і рельєфних образів із різних пластичних матеріалів. Діти засвоюють прийоми ліплення з глини, солоного тіста, пластиліну та технологію обробки та декорування поверхні виробів. Передбачено ознайомлення зі звичаями та обрядами, пов’язаними з виготовленням та використанням писанок, вивчення символіки малюнків та кольорової гами. Знайомляться з творами живопису, графіки, скульптури, декоративно-ужиткового мистецтва.

Програма другого року навчання спрямовує діяльність гуртка на вдосконалення знань з малюнку та жанрів живопису, поглиблення знань законів перспективи, засвоєння графічних технік та матеріалів. Вихованці набувають навички створювати лінійний та тоновий малюнок, працювати в різних жанрах (анімалістичний, натюрморт), знати графічні техніки (монотипія, акватипія, плямографія, аерографія, малюнок свічкою). На заняттях діти продовжують  опановувати мистецтво декоративного розпису, знайомитися з різноманітними прийоми обробки паперу. Діти удосконалюють прийоми ліплення з пластичних матеріалів та декорування поверхні виробів, вивчають різноманітні техніки писанкарства. Знайомляться з творами живопису, графіки, скульптури, декоративно-ужиткового мистецтва.

Програма третього року навчання спрямована на вдосконалення та глибоке засвоєння знань графічних технік, видів книжкової та прикладної графіки, кольорового контрасту в живописі, головних законів композиції. Вихованці вчаться створювати творчі композиції в різних графічних техніках, малювати ілюстрації до творів. Діти удосконалюють свої навички роботи з  природнішим матеріалами, паперу, глини, солоного тіста, вивчати різноманітні техніки писанкарства. Знайомляться з творами живопису, графіки, скульптури, декоративно-ужиткового мистецтва.
Програмою передбачено участь вихованців у конкурсах, екскурсіях, тематичних святах, вікторинах, виставках, майстер-класах.
Формами контролю за результативністю навчання є підсумкові, залікові заняття, опитування, результати участі в конкурсах, звітних виставках.
