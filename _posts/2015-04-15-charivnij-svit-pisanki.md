---
layout: post
current: post
navigation: True
title: Чарівний світ писанки
date: 2015-04-15 00:00:00
tags: Новини
class: post-template
subclass: 'post tag-news'
author: cpr
---

Українські писанки знані в усьому світі. А свій початок вони ведуть од прадавніх вірувань нашого народу.

Традиційне українське писанкарство – неоціненний скарб нашої духовності. Саме за цією темою  для вихованців гуртка «Народознавство» Центру позашкільної роботи – учнів Вирівської ЗОШ І-ІІ ступенів та Бочечківського НВК «ЗОШ І-ІІІст. &#8211; ДНЗ» (керівник гуртка Марченко Лариса Михайлівна) традиційно напередодні свята Великодня був проведений  майстер-клас з писанкарства.

Гість майстер-класу, член клубу писанкарства при міському будинку культури «Зоряний», Зимовець Людмила Федорівна розповіла гуртківцям про традиційні види пасхальних яєць: крашанки, писанки, дряпанки, мальованки.

Процес створення писанок досить кропіткий, але цікавий та захоплюючий. Діти взяли до рук писачка і змогли поринути у чарівний  світ писанки, ознайомившись з технологією її виготовлення та традиційною символікою, яка притаманна нашому регіону. І хоча не всі лінії та орнаменти на писанках вийшли рівненькими та симетричними, але кожен учасник майстер-класу отримав море вражень та навчився основ писанкарства.

По завершенню майстер &#8211; класу кожен учасник тримав у своїх руках власне творіння – писанку-оберіг і щиро вірив, що вона принесе його родині взаєморозуміння, чистоту почуттів, здоров’я,  благополуччя і достаток.
