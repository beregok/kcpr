---
layout: post
current: post
cover: photos/2017-10-25/cpr-n1-2017-10-25-1.jpg
navigation: True
title: Клуб сімейного дозвілля «Ремесла моєї родини»
date: 2017-10-25 00:00:00
tags: Новини
class: post-template
subclass: 'post tag-news'
images:
  - image: photos/2017-10-25/cpr-n1-2017-10-25-1.jpg
  - image: photos/2017-10-25/cpr-n1-2017-10-25-2.jpg
  - image: photos/2017-10-25/cpr-n1-2017-10-25-3.jpg
  - image: photos/2017-10-25/cpr-n1-2017-10-25-4.jpg
  - image: photos/2017-10-25/cpr-n1-2017-10-25-5.jpg
author: cpr
---

25 жовтня у Попівському НВК «ЗОШ I-III ступенів &#8211; ДНЗ» відбулася по- родинному тепла зустріч з майстринею села Попівка Солохою Оленою Анатоліївною. Вона презентувала свої прекрасні, витончені, креативні, творчі поробки,  виготовлені у різних техніках декоративно-ужиткового мистецтва, які неодноразово прикрашали шкільні виставки, адже у Попівському НВК навчається племінниця Олени Анатоліївни Солоха Анастасія. Учениця 4 класу з упевненістю переймає навики і талант своєї тітки.

Зустріч проходила в форматі «круглого столу» у музеї села Попівки, де зібралися вихованці театрального гуртка «Мозаїка» (керівник Бунак В.О.) та гуртка «Юні музеєзнавці» (керівник Чепурна М.О.).

>«На землі великій
>
>Є країна –
>
>Гарна, неповторна,
>
>Красна, як калина.
>
>І живуть там люди
>
>Добрі, працьовиті.
>
>І скажу, доречі –
>
>Ще й талановиті» 

такими словами ведуча Вікторія Олексіївна Бунак  представила дітям гостю Клубу сімейного дозвілля.

Під час засідання майстриня провела майстер-клас з виготовлення сердечка в техніці орігамі.

Діти з цікавістю слухали розповідь Олени Анатоліївни про пошук натхнення у створенні чергового витвору мистецтва. В її роботах відслідковуються і спокій, і любов, і натхнення, і частинка світу.

Майстриня зізналася, що її вироби потребують неабиякого терпіння, адже деякі складаються з незліченних маленьких деталей, які вона складує у прекрасну роботу.

Для всіх присутніх Маргарита Олександрівна Чепурна провела екскурс до стенду «Майстрині села», на якому представлені роботи жінок, які прославляють Попівську землю своїми творчими роботами. А Анастасія Солоха (4 клас) та Володимир Саббатовський (5 клас) подарували учасникам заходу пісню «Роки золоті».

Учасники засідання  щиро дякували Олені Анатоліївні за радість зустрічі, за приємні хвилини відпочинку і побажали натхнення та креативу у створенні її неповторних виробів.
