---
layout: post
current: post
cover:  photos/2018-01-12/2018-01-12-01.jpg
navigation: True
title: Цікаво та з користю!
date: 2018-01-12 00:00:00
tags: Новини
class: post-template
subclass: 'post tag-news'
images:
  - image: photos/2018-01-12/2018-01-12-01.jpg
  - image: photos/2018-01-12/2018-01-12-02.jpg
  - image: photos/2018-01-12/2018-01-12-03.jpg
  - image: photos/2018-01-12/2018-01-12-04.jpg
  - image: photos/2018-01-12/2018-01-12-05.jpg
  - image: photos/2018-01-12/2018-01-12-06.jpg
author: cpr
---

З нетерпінням учні навчально-виховних комплексів Конотопського району чекали зимових канікул. Радісні очікування чарівних новорічних свят, подарунків, несподіваних сюрпризів реалізувалися.

З 28.12.2017 року по 09.01.2018 року керівниками гуртків Центру позашкільної роботи проведено цікаві та змістовні заходи.

Вихованці гуртків «Юні музеєзнавці» та «Літературне краєзнавство» (керівник Чепурна М.О.) провели вечір юних краєзнавців «Попівка – моя маленька Батьківщина». Під час зустрічі гуртківці обмінялися цікавими повідомленнями щодо походження назви села, його вулиць.

Члени гуртка «Юні туристи» (керівник Федірко А.Ю.) мали можливість подолати станції туристичного квесту «Призи Діда Мороза».

Вихованці гуртка «Народознавство» (керівник Марченко Л.М.) традиційно колядками привітали жителів села Малий Самбір з прийдешнім Різдвом Христовим.

Гуртківці декоративно-ужиткового напрямку взяли участь у новорічному майстер-класі «Парад ялинок» (гурток «Народні ремесла», керівник Тимащук О.В.) та виготовляли різдвяні чобітки, які стали чудовим подарунком для близьких та рідних на новорічно-різдвяні свята (гурток «Декоративно-ужиткове мистецтво», керівник Сахнюк Т.О.)

Педагоги Попівського НВК, Бочечківського НВК та Великосамбірського НВК долучилися до хореографічного мистецтва, відвідавши майстер-класи з хореографії «Релакс для педагогів. Зимові візерунки» (керівники Дергіта С.Б., Лук&#8217;яненко І.В. та Радько Н.С.).

Також цими днями відбулася прем&#8217;єра театру – експромту «Пригоди у лісовому царстві». Яскраві сценічні образи в поєднанні з грою акторів (вихованців театрального гуртка &#8220;Мозаїка&#8221;, керівник Бунак В.О.), чудовими костюмами, музикою та декораціями занурили глядачів на годину в атмосферу добра і любові, де наприкінці кожен глядач дочекався дива!
