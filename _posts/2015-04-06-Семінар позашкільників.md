---
layout: post
current: post
cover: photos/2015-04-06/cpr-2015-04-06-3.jpg
navigation: True
title: Семінар позашкільників
date: 2015-04-06 00:00:00
tags: Новини
class: post-template
subclass: 'post tag-news'
images:
  - image: photos/2015-04-06/cpr-2015-04-06-2.jpg
  - image: photos/2015-04-06/cpr-2015-04-06-1.jpg
  - image: photos/2015-04-06/cpr-2015-04-06-3.jpg
author: cpr
---

З метою підвищення професійної компетентності педагогів–позашкільників 3 квітня 2015 року на базі Сім’янівського НВК відбувся районний семінар-практикум керівників гуртків Центру позашкільної роботи декоративно-ужиткового напрямку за темою: «Розвиток творчих здібностей вихованців гуртків різного віку шляхом використання диференційованих форм роботи».

З привітальним словом виступили:  директор Центру позашкільної роботи Горбань О.В., в якому зазначила  про важливість проведення виїзних засідань методичного об’єднання для підвищення фахової майстерності керівників гуртків та обміну досвідом, та методист ЦПР Дарій Л.Б., яка розповіла про конкурсну діяльність як дієвий засіб національного виховання дітей та учнівської молоді.

Засідання складалося з двох частин. У першій частині керівники гуртків поділились педагогічним досвідом. Цікаві  та змістовні доповіді підготували Сахнюк Т.О., Кириченко Т.В., Ілляшенко О.І., які наголосили про  важливість використання диференційованого навчання для розвитку творчої  особистості.

Семінар був проведений напередодні Великодніх свят, тому у другій частині засідання був проведений  майстер-клас з писанкарства.

Під час майстер-класу учасники семінару  з цікавістю прослухали розповідь Марченко Л.М. та Зимовець Л.Ф. &#8211; членів клубу «Писанкарство» міського   Будинку культури «Зоряний», які розповіли  про давній звичай розписувати писанки перед Великоднем, значення писанки для української родини, традиційні і нетрадиційні способи їх оздоблення, переглянули презентацію зі зразками українських писанок. Присутні малювали писанки, підбираючи з наданих зразків  ті символи, які оберігатимуть  родину до наступного Великодня.

Кожен учасник семінару по завершенню майстер &#8211; класу тримав у своїх руках власне творіння – писанку-оберіг і щиро вірив, що вона принесе родині взаєморозуміння, здоров’я, і благополуччя.