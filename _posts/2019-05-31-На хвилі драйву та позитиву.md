---
layout: post
current: post
cover: photos/2019-05-31/2019-05-31-2.JPG
navigation: True
title: На хвилі драйву та позитиву
date: 2019-05-31 10:00:00
tags: Новини
class: post-template
subclass: 'post tag-news'
images:
  - image: photos/2019-05-31/2019-05-31-1.JPG
  - image: photos/2019-05-31/2019-05-31-2.JPG
  - image: photos/2019-05-31/2019-05-31-3.JPG
  - image: photos/2019-05-31/2019-05-31-4.JPG
author: cpr
---

31 травня 2019 року відбулося районне свято «На хвилі драйву та позитиву!» з нагоди Міжнародного Дня захисту дітей для стали учні середнього шкільного віку закладів

На свято завітали почесні гості: т.в.о голови Конотопської районної державної адміністрації Андрій Сахно, заступник голови Конотопської районної ради Ірина Клігунова, заступник голови Конотопської РДА Тетяна Шерудило та начальник відділу освіти Конотопської РДА Микола Вербняк.

Програма відкриття свята за участі вихованців гуртків театральних колективів «Фламінго» (керівник Аліна Янку) та «Мозаїка» (керівник Вікторія Бунак)  була по-справжньому драйвовою та динамічною.  А ранкова руханка «Ми – на драйві», яку підготували керівники гуртків Центру позашкілшьної роботи  Алла Васюта та Ірина Гагіна,  налаштувала дітей на активний відпочинок. Родзинкою дійства  став флешмоб «Наповни світ радістю». Сотні легеньких  та яскравих мильних бульбашок із заповітними мріями одночасно злетіли у повітря.

Чимало цікавинок запропонували дітлахам організатори свята  - відділ освіти Конотопської районної державної адміністрації (начальник Микола Вербняк), Конотопський районний Центр позашкільної роботи (директор Оксана Горбань),  методичний кабінет відділу освіти Конотопської РДА (завідуюча Ірина Савченко), сектор молоді та спорту Конотопської районної державної адміністрації (завідувач Тетяна Рябко).  Завдяки їх зусиллям кожен знайшов собі заняття до смаку.

Цього дня працювали: дитяча арт-майстерня  «Колір настрою-святковий!», туристичне містечко «Юніор-САМР», спортивне містечко «Зарядись позитивом!», платформи правових знань «Активні люди», «Науковий пікнік: «Експериментуй з нами!», платформа з виготовлення міні-постерів «Територія творчості», платформа кулінарів «Смак літа», батутне містечко. 

Цікаво, з використанням QR – кодів для шифрування завдань, пройшов  квест «Літо за правилами»

Вихованці  дитячо-юнацької спортивної школи демонстрували  свої досягнення  з міні-футболу.       

Учасники та гості свята мали змогу закарбувати щасливу мить свята  на фотомайданчиках «Відкрий двері в літо!», «Літо - час для успіху».

Дякуємо директору ДПТНЗ «Конотопський професійний аграрний ліцей» Андрію Водоп'янову, фахівцям Конотопського  місцевого Центру з надання безоплатної вторинної правової допомоги  Валентині Волік та Оксані Козіній, директору  Конотопського міського центру фізичного здоров'я населення «Спорт для всіх» Віталію Ковратовському за плідну співпрацю та допомогу в організації змістового дозвілля учнів Конотопського району.

Вітаємо дітлахів з початком літніх канікул та бажаємо отримати лише позитивні враження!
