---
layout: post
current: post
cover: photos/2018-12-06/2018-12-06-3.jpg
navigation: True
title: СЛОБОЖАНСЬКИЙ ОБЕРІГ
date: 2018-12-06 00:00:00
tags: Новини
class: post-template
subclass: 'post tag-news'
images:
  - image: photos/2018-12-06/2018-12-06_2-1.jpg
  - image: photos/2018-12-06/2018-12-06_2-2.jpg
  - image: photos/2018-12-06/2018-12-06_2-3.jpg
  - image: photos/2018-12-06/2018-12-06_2-4.jpg
  - image: photos/2018-12-06/2018-12-06_2-5.jpg
  - image: photos/2018-12-06/2018-12-06_2-6.jpg
author: cpr
---

06 грудня 2018 року в Конгрес – центрі навчально-наукового інституту бізнес-технологій «УАБС» Сумського державного університету відбувся обласний форум патріотичних справ дітей і учнівської молоді «Голос крові: ми – Українці!».

У рамках форуму проходила робота творчої локації за напрямом декоративно-ужиткове мистецтво, де відбулася виставка світлин та презентація фотоматеріалів з дослідження регіональних особливостей приготування та подачі українського борщу.

Конотопщину на даній локації представив вихованець Конотопського районного Центру позашкільної роботи Гуц Дмитро учень Козацького НВК Бочечківської сільської ради. У святковій творчій майстерні учасники заходу виготовляли ялинкові прикраси в техніці декупаж. Відвідали музей грошей та здійснили екскурсію  вулицями м. Суми.

Гуц Дмитро став переможцем обласного конкурсу фотоматеріалів з дослідження регіональних особливостей приготування та подачі українського борщу «Слобожанський оберіг», презентувавши на конкурсі фото та старовинний рецепт білого борщу, який готували на території с. Козацьке ще у ХІХ столітті.

Вітаємо Дмитра та керівника Бережну О.А. з перемогою!

Бажаємо  натхнення, творчих злетів, подальших яскравих перемог та звершень!

Пишаємося талановитою та обдарованою молоддю Конотопщини!!!

Пропонуємо  рецепт білого борщу. Приготуйте, не пошкодуєте.

Інгредієнти:

М’ясо (краще птиці) 200 – 300г., буряк цукровий – 1шт., картопля – 3-4 шт., капуста – половинка середньої голівки, квасоля біла – 100 – 150г., вода – 2л., морква – 1 шт., цибуля – 1шт., томат, перець, сіль, лавровий лист за смаком.

Спосіб приготування: м’ясо і квасолю (її краще попередньо замочити) відварити, долати буряк, кришений соломкою, зварити до майже готового стану. Потім додати кришену соломкою картоплю та капусту і продовжувати варити. В цей час робиться засмажка на олії із моркви та цибулі з додаванням томату та спецій за смаком. Готову засмажку додати у каструлю. Залишити наш борщ «мліти» на маленькому вогні ще 30хвилин.

На стіл подається гарячим із сметаною та іншими смаколиками.

Смачного!
