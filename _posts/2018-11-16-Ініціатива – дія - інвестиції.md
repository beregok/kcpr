---
layout: post
current: post
cover: photos/2018-11-16/2018-11-16-1.jpg
navigation: True
title: Ініціатива – дія - інвестиції
date: 2018-11-16 00:00:00
tags: Новини
class: post-template
subclass: 'post tag-news'
images:
  - image: photos/2018-11-16/2018-11-16-1.jpg
author: cpr
---

6 листопада 2018 року  на базі відділу освіти Конотопської районної державної адміністрації був проведений тренінг за темою «Залучення громадськості до прийняття управлінських рішень через реалізацію проектів», у якому взяли участь педагогічні працівники закладів загальної середньої освіти району та Бочечківської і Дубов’язівської ОТГ, працівники Центру позашкільної роботи та районного методичного кабінету.

З привітальним словом до учасників заходу звернулася заступник голови Конотопської районної державної адміністрації Шерудило Т.М., яка наголосила на актуальності та доцільності проведення даного тренінгу у час, коли на Конотопщині активно впроваджується реформа децентралізації.

Члени робочої групи тренінгу у складі заступника директора Конотопського місцевого центру з надання безоплатної правової допомоги Валентини Волік,  начальника відділу Міжнародних відносин та проектно-інвестиційної діяльності Виконавчого комітету Мереф'янської міської ради Катерини Кобець та спостерігача громадської організації Кирила Єкімова ознайомили присутніх з досвідом написання проектних заявок у рамках проектів розвитку територіальних громад, обговорили методики оцінювання проектів із залучення інвестицій. Найбільшу активність та зацікавленість виявили учасники тренінгу під час виконання практичного завдання з написання та захисту власних проектів.

З великою подякою членам робочої групи, сподіваннями на подальшу співпрацю та вірою у власні сили завершився тренінг. Його учасники впевнені, що позитивні зміни на Конотопщині та підвищення «індексу щастя» жителів району залежать від кожного з нас!
