---
layout: post
current: post
cover: photos/2019-01-12/2019-01-11-1.JPG
navigation: True
title: Краса врятує світ
date: 2019-01-11 00:00:00
tags: Новини
class: post-template
subclass: 'post tag-news'
images:
  - image: photos/2019-01-12/2019-01-11-1.JPG
  - image: photos/2019-01-12/2019-01-11-2.JPG
  - image: photos/2019-01-12/2019-01-11-3.JPG
  - image: photos/2019-01-12/2019-01-11-4.JPG
author: gorban
---

11 січня 2019 року в приміщенні Конгрес-Центру Сумського державного університету відбулося чудове новорічно-різдвяне дійство -   благодійний 	 бал  «Різдвяна казка дарує добро», за участю голів Сумської обласної державної адміністрації та Сумської обласної ради.  Це перший з благодійних заходів для освітян області, започаткований  Департаментом  освіти і науки Сумської обласної державної адміністрації. До участі в балу були запрошені  представники органів управління освітою, профспілкових комітетів, керівники закладів освіти, - усього 150 освітян області.

Від Конотопського району  на благодійному заході  були присутні: начальник відділу освіти Конотопської районної державної адміністрації Вербняк Микола Дмитрович, голова Конотопської районної організації профспілки працівників освіти і науки України Рудиця Ольга Сергіївна, директор Конотопського районного Центру позашкільної роботи Горбань Оксана Віталіївна, директор Конотопської районної дитячо-юнацької спортивної школи Блажко Олег Петрович.

Програма балу була різноманітною та насиченою.  Це  і творче спілкування, і  робота фотозон, танцювально-музична програма,  виконання обов’язкових благодійних танців (вальс, падекатр, менует, полька, котильйон), проведення благодійного  аукціону, майстер-класи  з хореографії.

«Краса врятує світ», - ці слова  прозвучали з вуст голови Сумської обласної державної адміністрації Миколи Олексійовича Клочка. А ще – добро врятує світ. Благодійні внески, зібрані під час балу, будуть передані на лікування онкохворої дитини 2016 року народження.
