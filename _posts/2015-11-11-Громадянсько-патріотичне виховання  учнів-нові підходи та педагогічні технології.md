---
layout: post
current: post
cover: photos/2015-11-11/cpr-2015-11-11-1.jpg
navigation: True
title: Громадянсько-патріотичне виховання  учнів- нові підходи та педагогічні технології
date: 2015-11-11 00:00:00
tags: Новини
class: post-template
subclass: 'post tag-news'
images:
  - image: photos/2015-11-11/cpr-2015-11-11-1.jpg
  - image: photos/2015-11-11/cpr-2015-11-11-2.jpg
author: cpr
---

04 листопада 2015 року на базі Юрівського навчально-виховного комплексу «загальноосвітня школа І-ІІІ ступенів – дошкільний навчальний заклад» відбувся практичний семінар заступників директорів з виховної роботи та педагогів-організаторів з теми «Громадянсько-патріотичне виховання учнів: нові підходи та педагогічні технології».  

Привітно зустрічали учасників семінару учні школи. З історією діяльності навчального закладу ознайомив керівник Юрівського НВК Осадчий В.М.

Розпочала роботу семінару методист районного методичного кабінету Козловська І.С., яка наголосила на  актуальності виховання громадянської компетентності школярів, як складового чинника становлення інноваційної особистості, вихованні патріотизму.

Далі у своєму виступі «Громадянсько-патріотичне виховання учнів: нові підходи та педагогічні технології» заступник директора з виховної роботи Марусик А.М. поділилася з учасниками семінару досвідом роботи з окресленої теми.  Увага педагогів   була спрямована на формування у дітей та утвердження у педагогів і батьків національних та загальнолюдських цінностей, особистісних якостей, що притаманні громадянину України. До відома педагогів доведено нові нормативно-правові документи, які регламентують діяльність педагогів та реалізують державну політику щодо національно-патріотичного виховання.

Практичний психолог Юрівського навчально-виховного комплексу «загальноосвітня школа І-ІІІ ступенів – дошкільний навчальний заклад» Гавриленко Ю.М. провела тренінгове заняття «Психологічні особливості громадянсько-патріотичного виховання учнів».  Слід відзначити активність та креативність гостей, які з великим задоволенням взяли участь у тренінгу.

Реалізація теми і мети  семінару  знайшла своє відображення в ході практичної частини.  Учасники мали змогу переглянути виховний  захід «Ти для мене одна, Україно свята, нездоланна ніким і ніколи», який було проведено на високому методичному рівні. Доцільним у заході була участь  учасника антитерористичної операції Хроленка Михайла Кузьмича, який розповів присутнім   про свої бойові будні.  Хвилиною мовчання учасники семінару вшанували пам’ять загиблого воїна-захисника (колишнього учня школи)  Олексія Гергеля.

Закінчився семінар обговоренням, у якому брали участь всі присутні.

З гарним настроєм та хорошими враженнями гості залишали  школу, бажаючи нових досягнень та звершень колективу Юрівського НВК,  який  йде в ногу з життям, виконує намічені плани, спрямовані на формування громадянина України, справжнього патріота рідної землі, креативної особистості, здатної бути конкурентно-спроможною в сучасних умовах.
